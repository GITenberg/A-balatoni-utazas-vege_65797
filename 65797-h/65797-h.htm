<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.45" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of A balatoni utazás vége by
Károly Eötvös</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
 line-height: 200%;
}

h2,h3 {
 margin-top: 2em;
}

h1 {
 line-height: 100%;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

p.i2 {
 text-indent: 3em; 
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
/*  visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.center {
 text-align: center;
 text-indent: 0;
}

.summary {
 text-align: center;
 text-indent: 0;
 width: 90%;
 margin: auto;
 font-size: 90%;
 font-style: italic;
}

.smcap {
 font-variant: small-caps;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-largest {font-weight: bold; font-size: 2em;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

.poem {
 font-size: 0.9em;
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.poem span.i2 {
 display: block;
 margin-left: 1em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

ul.TOC li {
 margin-top: 0.75em;
}

.TOC .roman { 
 margin-right: 1em;
 float: left;
 text-align: right;
 margin-left: -4em;
 min-width: 3em; 
}

li.li2 {
 font-size: 90%;
 padding-left: 1em;
 text-indent: 0;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>

<div style='text-align:center; font-size:1.2em; font-weight:bold'>The Project Gutenberg eBook of A balatoni utazás vége, by Károly Eötvös</div>

<div style='display:block; margin:1em 0'>
This eBook is for the use of anyone anywhere in the United States and
most other parts of the world at no cost and with almost no restrictions
whatsoever. You may copy it, give it away or re-use it under the terms
of the Project Gutenberg License included with this eBook or online
at <a href="https://www.gutenberg.org">www.gutenberg.org</a>. If you
are not located in the United States, you will have to check the laws of the
country where you are located before using this eBook.
</div>

<p style='display:block; margin-top:1em; margin-bottom:1em; margin-left:2em; text-indent:-2em'>Title: A balatoni utazás vége</p>

<div style='display:block; margin-top:1em; margin-bottom:1em; margin-left:2em; text-indent:-2em'>Author: Károly Eötvös</div>

<div style='display:block; margin:1em 0'>Release Date: July 8, 2021 [eBook #65797]</div>

<div style='display:block; margin:1em 0'>Language: Hungarian</div>

<div style='display:block; margin:1em 0'>Character set encoding: UTF-8</div>

<div style='display:block; margin-left:2em; text-indent:-2em'>Produced by: Albert László from page images generously made available by the HathiTrust Digital Library</div>

<div style='margin-top:2em; margin-bottom:4em'>*** START OF THE PROJECT GUTENBERG EBOOK A BALATONI UTAZÁS VÉGE ***</div>
<div class="transnote">
<p class="center"><span class="caption">Megjegyzés:</span></p>
<p>A tartalomjegyzék a <a href="#Page_315">315</a>. oldalon
található.</p>
</div>
<hr class="chap" />
<div class="chapter"></div>
<div class="figcenter"><img src="images/cover.jpg" alt="" title=
"" /></div>
<hr class="chap" />
<p class="center"><span class="smcap">Eötvös Károly
Munkái</span></p>
<p class="center"><span class="smcap">xxiii. kötet</span></p>
<p class="center"><span class="caption-large">A BALATONI UTAZÁS
VÉGE.</span></p>
<hr class="chap" />
<p class="center"><span class="caption-150"><span class=
"smcap">Eötvös Károly Munkái</span></span></p>
<p class="center"><span class="caption-large">XXIII.</span></p>
<p class="center"><span class="caption-largest">A BALATONI
UTAZÁS<br />
VÉGE</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST MXMIX<br /></span>
<span class="caption-small">VIII., ÜLLŐI-ÚT 18. SZÁM.</span></p>
<p class="center"><span class="caption">RÉVAI
TESTVÉREK<br /></span> <span class="caption-small">IRODALMI INTÉZET
R.-T.</span></p>
<hr class="chap" />
<p class="center"><span class="caption-150"><span class=
"smcap">Eötvös Károly</span></span></p>
<h1>A BALATONI UTAZÁS<br />
VÉGE</h1>
<p>&nbsp;</p>
<p>&nbsp;</p>
<p class="center"><span class="caption">BUDAPEST MXMIX<br /></span>
<span class="caption-small">VIII., ÜLLŐI-ÚT 18. SZÁM.</span></p>
<p class="center"><span class="caption">RÉVAI
TESTVÉREK<br /></span> <span class="caption-small">IRODALMI INTÉZET
R.-T.</span></p>
<hr class="chap" />
<p>&nbsp;</p>
<p class="center"><span class="caption-small">AZ ÖSSZES JOGOK
FENTARTÁSÁVAL.</span></p>
<p>&nbsp;</p>
<p class="center"><span class="caption-small">Révai és Salamon
könyvnyomdája Budapest, VIII., Üllői-út 18.</span></p>
<hr class="chap" />
<div class="chapter"></div>
<p><span class="pagenum"><a name="Page_1" id=
"Page_1">-1-</a></span></p>
<h2>SZEGEDY RÓZA HALÁLA.</h2>
<h3>I.</h3>
<p class="summary">(Betegeskedése, szobái, áhitatos lelke, szent
képecskéi. – Kik látogatták halálos betegségében? – Utolsó szavai.
– Szegedy Róza kertecskéje. – Mit bizonyit a halotti
anyakönyv?)</p>
<p>A vég közel volt már. A fenséges fény kialudni készült, melynél
a nagy költő ihlete lángra lobbant.</p>
<p>Szegedy Róza történetét eddig meg nem irták. Pedig még nem
született nő a magyar faj kebelén, kinek alakját a költészet
dicsősége ugy körülvette volna, mint az övét. Története a nemzet
mivelődésének történetéhez tartozik. Emléke szent és dicső.</p>
<p>Halálának körülményeit akarom itt ismertetni. Hamvai már régóta
porlanak. Hetvenegy esztendeje lesz néhány hónap mulva, a mikor
sirjába 1832-ik évben május hó 18-án lefektették.</p>
<p>Gyermekkoromban érdeklődtem már neve, alakja és története iránt.
Egy-két év mulva ötven éve lesz már, a mikor sirját először
fölkerestem. Azután husz év mulva kerestem föl s végül két év
előtt. Most már kötelességem mindent elmondani, a mit haláláról
tudok. <span class="pagenum"><a name="Page_2" id=
"Page_2">-2-</a></span></p>
<p>Gyermekészszel nem gondoltam arra: akkor kérdezősködni róla, a
mikor még lehetett volna, a mikor még százan, meg százan éltek, a
kik őt ismerték s tiszteletükkel és rajongásukkal körülvették. A
mikor még élénk volt róla az emlékezet s közénk s életének
hagyományai közé nem szállt le a feledés köde. Mikor eszembe
jutott: akkor már késő volt. Akkor már kevesen éltek, a kik
szinről-szinre látták s vele ismerősök voltak. S az ő beszédüket is
kétféle feledés csonkitotta meg. Az ő feledésük s az enyém. Hiszen
mindent följegyezni akkor se jutott eszembe.</p>
<p>Élete folyamán sokszor volt beteges. 1831-ben csaknem egész éven
át gyöngélkedett. Férjének legbizalmasabb egyik barátja az én
egykori öreg barátom, Fülöp József volt, vármegyémnek mind haláláig
tiszteletbeli főmérnöke. Ő beszélte nekem, hogy 1831-ben már mindig
komoly volt. Sőt szomorunak látszott. Arcza halavány, szine
hervadozó, csak sötét égszinkék szemeiben volt meg a régi sugár.
Nem volt már fiatal, közel volt az ötvenhetedik évhez. Haja már
szürkülni kezdett, noha nem igen lehetett észrevenni. A
Szegedy-család szőke hajszine volt az övé s ezen kevéssé látszik
meg a dérnek szürkesége, melyet ráhullat az élemedett kor. Ez évben
valami Rédl nevü sümegi orvos látta el tanácscsal. Fizetést nem
fogadott el, de a mikor a betegség sulyossá kezdett válni, akkor a
nagyobb orvosi tekintélylyel biró Stamborszky orvost hivták a
beteghez. Rédlnek szerény, de azért tisztes ajándékot adott a
költő. <span class="pagenum"><a name="Page_3" id=
"Page_3">-3-</a></span></p>
<p>A szent emlékü asszony nem volt kényes. Bár nagy családból
származott s a legelső főuri családokkal állt rokonságban, mégse
feküdt ágyba, a mig csak lábain állni tudott.</p>
<p>A belső gazdaságot ezentul is ő vezette, háztartásának számadási
könyveibe ezentul is pontosan följegyzett mindent. Nagyszámu belső
cseléde volt. Szakácsné, szobalány, két szolgáló, két bejáró
asszony. Nagy szelidséggel, de még betegen is feleselt velük.
Konyhára, éléstárra, apró állatjaira csak ő ügyelt föl. A háznak
jóléte, fénye, tisztasága, az asztalnak gondja az ő vállain
nyugodott. A vezetést csak az utolsó négy-öt napon engedte ki
kezéből. Férjének, a nagy költőnek elég dolga volt a külső
gazdasággal, a közügyekkel, a tenger adóssággal s a nagy
ábrándokkal, melyektől elszakadni soha nem tudott.</p>
<p>A költő anyja Sándorffy-lány volt. A sümegi Kisfaludy-ház, a
melyen ott van a nagy költő márványemléke, Sándorffy-örökség. A ház
ma is ugy áll, a hogy másfél század előtt az öreg Sándorffy
épitette s a hogy azt 1809-ben Kisfaludy Sándor megtoldotta. Két
szobával s egy keresztfolyosóval toldotta meg. Nem nagy szobák
ezek. Egyik dolgozó s a másik pipázó férfiszoba volt a
férfivendégek számára.</p>
<p>E két szobán kivül három szobája volt a Sándorffy-háznak. A
nagyasszony belső birodalma volt mind a három. Az utolsó mellett
volt a konyha. Régi divatu, sütőkemenczés, nyitott tűzhelyü konyha.
A zárt katlannak, takaréktűzhelynek még akkor nemesi házakban
<span class="pagenum"><a name="Page_4" id="Page_4">-4-</a></span>
semmi nyoma nem volt. A konyhán túl volt a tágas cselédszoba a női
cselédek számára. A nő hálószobája a konyha mellett fekvő utolsó
szoba volt.</p>
<p>Ebből nyilt az ugynevezett középső szoba. »Középső«, e néven
lett hiressé, igy nevezik most is. Ez volt a nő diszszobája, a
terem. Előkelő vendégeit itt szokta fogadni. Innen nyilt a harmadik
szoba, mely egyuttal női vendégszoba is volt. A férfivendégeket a
toldalék két szobában szokták elszállásolni. Volt egyébiránt
vendégszoba még az udvarbeli épületekben is.</p>
<p>Sulyosabbá az 1832-ik év április havában, a hónapnak végén lett
Szegedy Róza betegsége.</p>
<p>Néhány napig még akkor is rendes hálószobájában feküdt. A mint
azonban a betegség fájdalmasabb lett, a konyha zaját, a lányok
vihogását nem tudta türni. Halálos ágyát átvitette a »középső«
szobába. Innen távol esett a konyha zaja is, a férfiszobák zaja
is.</p>
<p>Nem idegeit bántotta a zsivaj. A régi magyar nemes asszonyok
közé tartozott, a kik nem ismerték az idegességet. Nem is volt meg
hajdan ez a furcsa betegség. A jó gazdasszony annyit járt a napon,
szélben, hóban, szabad levegőn, hogy ezt a betegséget meg nem
kaphatta.</p>
<p>Hanem áhitatát bántotta a zsivaj.</p>
<p>Gyöngéd, vallásos és álmodozó lélek volt. Lánykorát nagy
szerelmi bánat s szomoru, de fenséges ábrándok töltötték be.
Életre-halálra szerette a nagy költőt, a délczeg ifjut. De 1796-ban
viszály ütött ki köztük. Az ifju, a ki akkor 24 éves volt, elment
<span class="pagenum"><a name="Page_5" id="Page_5">-5-</a></span>
világgá, a francziák ellen folyt véres háboruba. A husz éves szüz
árva szivvel, bús lélekkel maga maradt. Isten szerelmében, a vallás
édes vigaszában keresett menedéket. Mikor nagy vagyonu, fényes
állásu, deli alkatu imádók legyeskedtek körülötte; mikor a rokonok
rajt hajtottak, hogy vesse le szüz fátyolát s adja kezét méltó
ifjunak s mikor attól félt, hogy ereje eltalálja hagyni s
szerelméhez s örök fogadásához hütlen talál lenni: mindig isten
anyjához, a boldogságos szüzhöz folyamodott s álmodozó, gyötrött
lelke mindig az egekbe vágyakozott. Ismét és ismét zárdába akart
menni, hogy Jézusnak legyen örök szüz menyasszonya, semmint az
eltünt ifjuhoz való szerelmét megtagadja. Pedig az az ifju minden
nap a halállal állott szemközt s éveken át nem is gondolt arra,
hogy valamikor vele egyesülhessen.</p>
<p>Ekkor lett lelke olyan vallásossá.</p>
<p>S most, a mikor már háta mögött volt a hosszu élet s a mikor a
halál közelgett feléje: szüz hajadon korának mély vallásos
ábrándjai, az áhitatnak istenre és a halhatatlanságra néző vágyai
lepték el szentséges lelkét.</p>
<p>Csaknem rajongó lett haldoklásának napjaiban. Imával és édes
könnyekkel tölté nappalait s éjszakáit. Nem félt a haláltól,
vágyott megdicsőülésre. Imádkozott szüleinek s elhalt testvérének
mennyei üdvéért s férjének és élő testvéreinek boldogságáért. És a
szegényekért és rokonaiért és barátaiért.</p>
<p>Két szent ereklye mindig mellette volt halálos ágyán.
<span class="pagenum"><a name="Page_6" id=
"Page_6">-6-</a></span></p>
<p>Az egyik boldogságos szüz Margitnak képe. Egyszerü, kis,
vallásos képecske, bizonyára megvan sok kegyes család birtokában.
Most e pillanatban meg nem tudom mondani, hol és mikor láttam, de
bizonyos, hogy azt a szent képet láttam, melyen Szegedy Róza
haldokló lelke révedezett utoljára.</p>
<p>A kép a szüz királykisasszonyt ábrázolja. Ruhája, a mely testét
érinti, hófehér. Felső öltönye mintegy palást, csillagokkal
behintett fekete szövet. Homloka félig fehér kendővel be van kötve,
mint a zárdai szüzeké. Lábainál porban fetrengő korona, háta mögött
a Duna vize, csónakos emberekkel. Arcza jobb oldalán ez van a
papiron: Beata Margareta Virgo. Boldogságos szüz Margit. Jobb felől
pedig ez van irva: Belae quarti regis Hunniae filia. Negyedik
Bélának, Magyarország királyának lánya.</p>
<p>Sok szent képecskéje volt a dicső emlékü nőnek. Külön is,
imakönyveiben is. De halálos ágyához éppen ezt választotta
vigasztalóul. Annak a királylánynak a képét, a ki félreállt a világ
elől s annak minden fénye, dicsősége és boldogsága elől, hogy
puszta szigeten magányosan ajánlhassa föl szüz lelkét a mennyei
boldogságnak.</p>
<p>Másik ereklyéje volt egy feszület, egy kis kézbeli szent emlék.
Kisfaludy Sándornak nagy szerepe volt az 1809-iki franczia
háboruban a nemesi fölkelés körül. E szerepét mint József
nádorispán és fővezér hadsegéde töltötte be. A nádor felette
becsülte és szerette a nagy költőt. 1809-ben Szegedy Róza is
meglátogatta <span class="pagenum"><a name="Page_7" id=
"Page_7">-7-</a></span> férjét Budán a nádori palotában. A nádor
ekkor tisztelgett nála s emlékül ezt a feszületet ajándékozta
neki.</p>
<p>Csinos és érdekes mű. Ezüstből van. Rajta a keresztre feszitett
megváltó képe fehér és rózsaszinü zománczból. Lábainál halálfej.
Feje fölött kis táblácskán Pontius Pilatus feliratának négy betüje.
Jesus Nazarenus Rex Judeorum.</p>
<p>Ez ereklye most Kisfaludy Sándornak, tatai királyi közjegyzőnek
birtokában van, a ki a nagy költő Mihály testvéröcscsének unokája.
A költő hiven őrizte ez ereklyét s halála után Kisfaludy Dénesnek,
unokaöcscsének jutott.</p>
<p>Utána szállt fiára, a tatai királyi közjegyzőre, ki szives
barátsággal mutatta meg nekem. Kezembe vettem, sokáig elnéztem.
Hideg ércz, élet nélkül való tárgy, emberi kéz csinálmánya. De a
megváltónak szenvedő arcza s lábainál a halálfej gondolatok és
érzések áradatát hajtja lelkünkbe.</p>
<p>Im ez volt utoljára a szent emlékü nő kezében. Ezt csókolta, ezt
szoritotta kebléhez utoljára. Mikor szeme már az élet és halál
határán révedezett, szemeinek édes sugara ezen tört meg utoljára. S
lelke, mint madár a virágos galyról, innen röppent fel a
magasságba.</p>
<p>Vajjon kik látogatták halálos ágyában?</p>
<p>Sokan. Alig lehetne ma már őket felsorolni.</p>
<p>Idvezitőnk azt tanitja: látogassátok a betegeket. Szent és
csodálatos tanitás ez. A kit elhagyni készül az élet s a ki
elhagyni készül a világot: keressék őt <span class=
"pagenum"><a name="Page_8" id="Page_8">-8-</a></span> fel azok, a
kik szerették s a kiket szeretett. Lehet-e az utolsó utra édesebb
érzéssel elindulni?</p>
<p>A jó Anna, Mayer József őrnagy felesége Nemes-Dömölkről
bizonyára nála töltötte az utolsó napokat. Ez volt a nagy költőnek
legfiatalabb testvérhuga. Még kis leányka volt, mikor bátyja
összekelt Szegedy Rózával. Éveket töltött a fiatal pár házánál s
valósággal Szegedy Róza növendéke volt.</p>
<p>Jöttek látogatók a szomszéd falvakból és városokból, a
Kisfaludy- és Szegedy-családok rokonai. Hetven év előtt az Üdvözitő
tanitását még jobban követték az emberek, mint ma. Akkor még a
halálos beteg szelid ápolása is atyafiságos és hű rokoni kötelesség
volt, a melyet szivből teljesitettek. Az ápolás még akkor nem volt
különös keresetmód; zárdaszüzeket, vörös-keresztnőket nem
bocsátottak a haldokló mellé. Csak azokat, a kiket ismert s a kiket
szeretett.</p>
<p>Két gyöngéd látogatójának nevét különösen megtartotta az
emlékezet.</p>
<p>Az egyik volt Rosthy Katalin, Oszterhuber Ferenczné, kegyes
jólelkü asszony. Rokonságban állott közelebbről vagy távolabbról
mind a Kisfaludy-, mind a Szegedy-nemzetséggel. Ősi család ivadéka.
Az ős együtt jött be Árpáddal; száz év előtt még virágzó nagy
család, mely azonban tul a Dunán már kihalt vagy onnan elköltözött.
Négy évvel később ő is elhunyt.</p>
<p>A második volt Szentgyörgyi Horváth Borbála. Dabronyi Cseh
József felesége. Három évvel volt fiatalabb, mint Szegedy Róza, de
együtt leánykodtak s mindig <span class="pagenum"><a name="Page_9"
id="Page_9">-9-</a></span> jó barátságban éltek. Több mint husz
évvel élte túl dicső barátnéját.</p>
<p>A halálos beteg a háztartás vezetését az utolsó óráig nem
eresztette ki kezéből. Számadási naplója bizonyitja ezt. Utolsó
bejegyzése halála előtt tizenkilencz nappal történt. Ekkor már az
ágyból nem tudott fölkelni.</p>
<p>Közlöm utolsó bejegyzését, de ezen meg ne ütközzenek szives
hallgatóim. Ez bizony mindennapi közömbös dolog. Nem bölcs mondás,
nem is vers, nem is képzelgés és ábrándozás. Hanem mindezeknél
becsesebb. A nemes magyar urnőnek, a jó gazdasszonynak imádandó
gondossága.</p>
<p>Sulyos betegsége alatt éppen Szent-György napja volt, a belső
cselédek változása s bérfizető napja. Ápril 29-én ezt irta számadó
könyvébe:</p>
<p>– Eörzse szakácsnét végkép kifizettem. Panni szolgálót szintén.
Zsuzsi szolgálót szintén. Náni szakácsnénak foglalót adtam.</p>
<p>Cselédjeinek vezetéknevét nem jegyezte föl, csak keresztnevét.
Egykori cselédjeire e miatt már akkor se lehetett ráakadni, a mikor
én kérdezősködtem utánuk. Panni, Zsuzsi, Juli, Böske, Rózi: im,
ezek voltak állandó cselédei. Bizonyára szegénysorsu szolgáló
leányok; ki elhalt, ki férjhez ment, ki elköltözött időközben.
Lehet, hogy magas aggkorban ma is él még közülük valaki. De ki
tudná ezt megmondani, ki az a Zsuzsi, ki az a Böske, a ki ezelőtt
ötven-hatvan évvel valamely nagyobb városban szolgáló volt egy rég
kihalt családnál?</p>
<p>Hogy Szegedy Róza nem jegyezte föl a cselédek <span class=
"pagenum"><a name="Page_10" id="Page_10">-10-</a></span> családi
nevét, ne csodálkozzék ezen a mai nemzedék. Hiszen a mostani
urnőink se jegyzik föl számadó könyvükbe. Hiszen még számadó
könyvet se vezet urnőink mindegyike. Azt pedig éppen kevesen
tudják, hogy cselédjük hová való, mikor született, mi a családi
neve, él-e még apja, anyja? Törődnek is ezzel a mi urnőink. De
hetven évvel az anyakönyvvezetők se törődtek. Éppen a sümegi
plébánia anyakönyvében olvashatók effélék: »Juli szolgáló meghalt.«
– »Egy vándorló köszörüs meghalt.« A mai anyakönyvbe egész lapokat
irnak tele róla, ki született, ki halt meg, de azért a mai se ér
többet, mint a régi. Halottnak, koldusnak, hazátlannak pedig semmit
se ér.</p>
<p>Halála előtti napon, május 17-én gyönyörü verőfényes idő volt s
a szent emlékezetü asszony kinézett az ablakon.</p>
<p>A Kisfaludy-ház ablakjai a várra néznek, mely omladékban hever s
melynek csak elbarnult, csonka falai meredeznek az ég felé és a
püspöki palotára néznek, melyet százötven év előtt Biró Márton
veszprémi püspök épitett. Odanéztek a »középső« szoba ablakjai is,
a hol a nagy beteg feküdt. A püspöki palota kertjében fák voltak s
tömegesen orgonabokrok is. Azt kérdezte a haldokló:</p>
<p>– Nyilik-e már az orgona virága?</p>
<p>Azt felelték: a várkertben még nem nyilik.</p>
<p>Fényes, de hervadt arczán nem látszott nyugtalanság. Kis idő
mulva azt kérdezte:</p>
<p>– Hát az én kertemben nyilik-e? <span class="pagenum"><a name=
"Page_11" id="Page_11">-11-</a></span></p>
<p>Szegény haldokló asszony, hogyan nyilnék a te kertedben, holott
az még sokkal árnyékosabb, mint a püspöki palota kertje.</p>
<p>Negyvennyolcz év előtt néztem meg először Szegedy Róza kertjét.
Kicsi kert a kapunál, az udvarnak az utczára dülő részén. De akkor
még élt négy-öt korhadó gyümölcsfa, melynek virágos illatát s édes
gyümölcsét még élvezte a dicső asszony. Még padja is megvolt, a hol
az árnyékban forró napokon pihenni, üdülni s barátaival társalogni
szokott s a hova behivta apró szárnyasait, hogy velük
el-elbeszélgessen. Mennyi érzés, mennyi gondolat, mennyi álmadozás
szállt innen föl egykoron.</p>
<p>Harmadfél év előtt is megnéztem. A régi fák már mind kidőltek,
törzsöküket is elvitték, nyomukra se akadtam. Csak egy régi-régi
tamariszk-fa él még ott ifjabb növendékei társaságában, melyről azt
állitják, hogy ez még a nagy költőnek a fája s ezt még Szegedy Róza
harmatkeze ültette. Nem tudom, meddig él a tamariszk s miként
fejlődik. Gyermekkoromban még nem volt divatos az én falumban; nem
figyelhettem meg eléggé. De ha mindenki mondja és mindenki hiszi,
mégis ugy nézünk arra a fára, mintha azt Szegedy Róza emlékezetének
ragyogása venné körül.</p>
<p>De ha az orgonavirág nem nyilott is, az ibolya már rég nyilt s
azzal fölékesitették a haldokló szobáját.</p>
<p>Május 10-ikétől kezdve egy ferenczi-barát volt közelében
állandóan a sümegi zárdából. Ott imádkozott zakadatlanul a folyosón
s néha a beteg szobájában <span class="pagenum"><a name="Page_12"
id="Page_12">-12-</a></span> is. Ez a barát látta el a haldoklók
szentségével s ez adta rá az utolsó kenetet is. Május 18-án halt
meg, napfelkölte után nemsokára.</p>
<p>Vajjon mi volt betegsége, mi volt halálának közvetlen oka? Az
orvosok azt mondták: betegsége idegláz volt. Ez van a haláláról
szóló jelentésben. Ma ezt a betegséget hagymáznak, tifusznak
nevezik. Fülöp József öreg barátom emlékezete szerint május
elsejétől kezdve az ágyat már nem hagyhatta el s május 10-e után
már többször ájulásba, eszméletlenségbe esett.</p>
<p>Az ország alig-alig tudta meg a nagy esetet. A halotti jelentést
kinyomtatták, de az se történt gyorsan. Lovas küldöttek vitték a
hirt minden irányban. Keszthelyre, Téthre, Eötvösbe, Szombathelyre,
Egerszegre, Veszprémbe, Nemes-Dömölkre s általában mindenüvé a
rokonokhoz s a vármegyék főembereihez.</p>
<p>Vasut, táviró akkor még nem volt. Budapesten volt ugyan egy-két
hirlap, de hiszen mikor ért idáig a levél? Belekerült nyolcz napba,
ha postán küldték a levelet. Budapest se volt még akkor, hanem volt
Buda és volt Pest. Az egyikről bizton tudtuk, hogy német város, – a
másikról bizton hittük, hogy valamikor magyar város lesz. Bizton
hiszszük ezt még ma is. A két város lakosságának nem volt akkor még
nemzeti ügye. A magyar költő sorsát épen nem tartotta nemzeti
ügynek. Vajjon hogy keltette volna fel figyelmét egy messze földön
elhalt kisvárosi tekintetes asszonynak halála, a kit személyesen
sohase látott s a kinek még csak nevét se hallotta soha?
<span class="pagenum"><a name="Page_13" id=
"Page_13">-13-</a></span></p>
<p>Megnéztem, mi van följegyezve haláláról az anyakönyvben. Hát
bizony a jó öreg plébános mindent följegyzett, a mit róla tudott.
Hogy a neve Szegedy Róza, férje Kisfaludy Sándor, vallása
katholikus, származása nemes, életkora 57 esztendős, állapota
tekintetes asszony: mindezt följegyezte.</p>
<p>De még mást is följegyzett. Azt, hogy nyolcz verset harangoztak
rá.</p>
<p>Ne mosolyogjanak hallgatóim. A harangozás az egyház figyelme a
halott iránt. De még inkább azok iránt, a kiké a halott. Szegény
ember egy verset kap, sokszor azt se kapja, ha nincs rá pénze. S
azt a verset is talán csak egy haranggal kapja meg. Másként áll a
dolog a magas állásu halottakkal.</p>
<p>A nagy költő felesége nyolcz verset kapott. Talán nem is azért,
mert a nagy költőnek volt a felesége, hanem inkább azért, mert a
Szegedy-nemzetség szülöttje volt a nagy halott. Hiszen mikor a nagy
költő második felesége halt meg: akkor csak négy verset
harangoztak.</p>
<p>Ez is benne van az anyakönyvben.</p>
<p>Hanem hogy Himfy szerelmének költészete mekkora világot gyujtott
a magyar szivekben, hogy ez a költészet miként ébresztette föl a
nemzet közszellemét s hogy ez a költészet Szegedy Róza dicső alakja
körül született meg: ez bizony nincs följegyezve az
anyakönyvben.</p>
<p>Csak egy tekintetes asszonynyal van kevesebb Zalavármegyében,
Sümeg városában: ezt tanuljuk meg abból a könyvből. <span class=
"pagenum"><a name="Page_14" id="Page_14">-14-</a></span></p>
<h3>II.</h3>
<p class="summary">(A temetés. – Az öltöztetők. – Kik voltak a
temetésen? – Utolsó rendelkezése. – Hol feküdt első sirja? –
Látogatásaim sirjánál. – Most már férje mellett pihennek
hamvai.)</p>
<p>A temetés nagy diszszel történt. »Nagy temetés volt«: igy
szokták mondani. Ha az ország nem ismerte is Szegedy Rózát s ha már
férjének, a nagy költőnek nevére is rá kezdett borulni a feledés,
ha saját testvéröcscse Kisfaludy Károly, Kölcsey és Vörösmarty a
nemzeti költészet föllángolásában túlszárnyalták is őt: azért Túl a
Dunának mégis ő volt akkor legnagyobb költője s az ábrándos szivek,
az ifju lelkek s az ifjuságukra visszaemlékező aggok előtt mégis
Himfy dalai képezték a nemes szerelem csillagos egét, melynek
minden fénye Szegedy Róza alakját sugározta körül.</p>
<p>A ki most már ott feküdt a koporsóban.</p>
<p>Akkor még nem voltak temetkezési egyletek s temető-ünnepet
rendező vállalatok. Gyászhintók ezüstös sujtással, koszoruszállitó
társzekerek, kardos-, mentés-, panyókás gyászemberek, szegődött
siratók, kőnyomatos tudósitók, az elhunytak érdemeinek és örök
dicsőségének vállalati hirdetői: mindezeket nem ismerte a régi
nemesi világ.</p>
<p>Akkor a család tagjai és tisztelői, a közeli és távoli rokonok,
a keresztfiak és leányok, a jóbarátok, a vármegye tisztikara, a
város tisztviselői, az egyház férfiai s a czéhek és a város
szegényei képezték a temetői kiséretet. A czéhek ünneplő ruhában,
lobogóikat <span class="pagenum"><a name="Page_15" id=
"Page_15">-15-</a></span> bevonva gyászfekete fátyollal. És a
szegények és ügyefogyottak, a sánták, bénák, szabadságos koldusok
tömege. Az iskolás gyerekek és leányok nagy serege. Az uraság és
urnő jobbágyai tizenegy faluból. A cselédek és zsellérek.</p>
<p>Volt két bejáró asszonya az elhunyt urnőnek. Az egyik volt
Csólics fazekasnak a felesége. A másik volt özvegy Czinczné. Ennek
valami szőlőmunkás volt az ura valamikor. Ezek voltak az
öltöztetők. Ezek öltötték a kedves alakra legszebb fehérnemüjét s
legnehezebb fekete selyemruháját. Ezek huzták föl ujjára
jegygyürüjét, ezek fésülték meg s fonták be haját s tették nyakára
ékszerét. Ezek egyengették el a koporsó fenekén a gyönge
fenyőforgácsot; szelidre, simára, hogy a harmattestet föl ne törje.
Ezek igazitották meg a fejalja vánkost, a melyen az az angyalfej
nyugodni fog ezentul. Könnyeik hullatása közben oly vigyázva
rendeztek el mindent, mintha most is élne, s most is rájuk nézne jó
urnőjük.</p>
<p>A temetés költségeinek a jegyzéke megmaradt.</p>
<p>A plébánia, a templom, az egyházi szertartás, a harangozás
kilenczvenegy forintba került. A sirásók harmadfél forintot kaptak
s ezért be is gyöpözték a sirhalmot. A gyöpös göröngyöt sirhantnak
nevezik. Ott metszik ki a temetőben a sirhalmok közt levő
mezőcskékről. A koporsó tölgyfából és diófából készült. Diszes
munka volt. Hatvan forintot kapott érte az asztalosmester.
Tizenhárom czéh állott ki a temetésre egész diszben. A nagy
költőtől összesen harmincznégy <span class="pagenum"><a name=
"Page_16" id="Page_16">-16-</a></span> forintot fogadtak el
czéhköltségül. A kolduló barátok hat forintot, a város szegényei
huszonnégyet kaptak ajándékul. A két halottöltöztető is megkapta a
maga jutalmát.</p>
<p>A gyertya-osztás akkor általános szokás volt. Az előkelőknek
nagy szál gyertya, a kisebb ranguaknak kisebb szál. A gyertyát
viaszból öntötték. Diszes öntésü gyertyának harmadfél ezüst forint
volt bécsi fontja. Harminczhat fontnyi viaszgyertyát osztottak
ki.</p>
<p>A házbelieket s közelvalókat, az árva gyerekeket fekete
kelmével, gyászruhával is el kellett látni. A Scheiber zsidó és
Wellner zsidó voltak a szállitók. Tizenöt rőf fekete tafota,
nyolczvannyolcz rőf fekete fátyol, fekete pántlika és fejre való
fekete keszkenő a fehér cselédeknek. Az összes temetési költség
mintegy ezer koronába került. Ebben benne van Stamborszky orvos
dija és az Antal kőmüvesnek bére is, a ki kimeszelte a »középső«
szobát, melyben az urnő utoljára feküdt. És benne van még a fekete
spanyolviasz is. Ugy kivánta a kor izlése, hogy egy ideig fekete
pecsétet üssön leveleire az, a ki gyászol. Ma a levélboritékok
fekete szegélye a fekete pöcsét.</p>
<p>Mindez kicsiség.</p>
<p>A temetésen mindenki ott volt a vidék előkelői közül, a ki csak
mozdulhatott. Bizonyos, hogy a nagy költő vőtársa, Bezerédy György
is ott volt Kámból László fiával s a Szegedyek se maradtak el. Az
eötvösi uradalom tisztikara, cselédsége s jobbágysága ünneplő
diszben jelent meg. Ott volt Kehidáról Deák Antal, a <span class=
"pagenum"><a name="Page_17" id="Page_17">-17-</a></span> nagy
költőnek egyik legjobb barátja s Deák Ferencz. Ott voltak Csányból
Csányi László, a közelből és távolból a Hertelendy, Bogyay,
Nedeczky, Bezerédy, Oszterhuber, Berzsenyi, Kisfaludy, Kerkapoly,
Forintos és Gyömrey nemzetségek tagjai. A főuri rokonságból
megjelent Keszthely ura Festetich László gróf, ki Szegedy Rózának
unokatestvérje volt s vele ott volt közeli uradalmainak egész
tisztikara. A nagy Széchenyi István gróf is unokatestvére volt, de
ehhez későn ért el a nagy költő értesitő levele. Csak levélben
fejezte ki részvevő érzését.</p>
<p>Nem beszélhetem el részletesen a temetés lefolyását. Időm sincs
rá, de a mai temetésekben se találok nagy gyönyörüséget s ugy
hiszem, sokan vannak velem egy izlésen. Csak az életnek emlékezete
becses, nem a halálé.</p>
<p>A megdicsőült asszonyt utolsó napjaiban nem bántották gondok,
aggodalmak.</p>
<p>Gyermeke nem volt.</p>
<p>Közeli s távoli rokonai mind vagyonosak; jólétben, tekintélyben
biztosak.</p>
<p>Férjével, a nagy költővel egyetértett már régen halála esetére.
Régen készült már a halálra. Végrendeletét tizenegy év előtt
megcsinálta. Ez Sümegen kelt 1821-ik évi szeptember 4-ikén. A
veszprémi káptalanban biztos helyre volt eltéve. Ott
megőrizték.</p>
<p>Nem rendelkezett nagy vagyon fölött. A mi az ősi vagyonból
osztályrészbe jutott rá: az visszaszállott a testvérekre, minthogy
gyermeke nem született. <span class="pagenum"><a name="Page_18" id=
"Page_18">-18-</a></span></p>
<p>Édes testvérével Szegedy Ferenczczel élő szóban ugy állapodott
meg, hogy az ő »kedves férjéhez« vitt csekély ingó javainak
egyharmadrészét férjének hagyhassa s hogy gyöngyékszere fölött
szabadon rendelkezhessék. A másik két testvérrel nem tudott
megállapodni.</p>
<p>Gyöngyékszere nyakláncz volt s nyolczszázharmincz gyöngyből
állott. Ezt ő maga ezer ezüstforintra becsülte; ez összeg ma
kétezerszáz koronának s mintegy ötezer korona forgalmi értéknek
felelne meg. Csupán erről intézkedett.</p>
<p>Ezt örökös tőkének alapitotta meg s kezelését a veszprémi nemes
káptalanra bizta.</p>
<p>Ennek évi jövedelmét akként osztotta föl, hogy az ő
emlékezetéért s a legszegényebb halottakért évenkint egy-egy misét
tartsanak s ezért három-három forint járjon. Ugyanannyi mindenkor a
sümegi szegényeknek.</p>
<p>A legelhagyatottabb szegény betegek ápolására hat ezüstforintot,
a sümegi kórház szegényeire tizennyolcz ezüstforintot forditsanak s
a többit egyenlően felosztva a sümegi iskola legjobb s
legerkölcsösebb fiu- és leánygyermekei közt oszszák el évenkint
segitségül.</p>
<p>Nagyon lelkére köti a nemes káptalannak, hogy e végső
intézkedését igazán végrehajtsa. Azért intézkedik igy, hogy ott, a
hol életének nagyobb részét töltötte, a szegényeknél és a kis
gyermekeknél megmaradjon jó emlékezete. <span class=
"pagenum"><a name="Page_19" id="Page_19">-19-</a></span></p>
<p>A végrendelet nem ment foganatba. Legalább ugy nem, mint az
elhunyt urnő kigondolta.</p>
<p>Gyöngynyaklánczát »napkeleti gyöngyöm«-nek nevezi
végrendeletében. Ezt az ékszerét nagyon szerette, ezt korán elhalt
édes anyjától kapta örökségbe. Édes gondolata volt, hogy e
legkedvesebb értékes tárgya legyen a szegényeké.</p>
<p>A végrendeletet a nagy költő is aláirta s a mennyiben őt
illette, kötelezte magát annak megtartására.</p>
<p>Jött azonban az osztozás. Az elhalt feleség vagyonát ki kellett
adni a vérszerinti rokonoknak. A rokonok követelték a napkeleti
gyöngyöket is.</p>
<p>A költő 1833-ban ezt irta Szegedy Róza végrendeletére:</p>
<p>– Miután méltóságos Bezerédy György ur ezen végrendelést nem
akarván állani, boldogult feleségemnek gyöngyeit visszakivánta, én
azokat visszaadtam és ezen végrendelésnek terhét én vállaltam
magamra és örököseimre; – tisztelvén mind a jószivü rendelőt, mind
a jóságos és hasznos rendelést.</p>
<p>Nyugodtan pihenhettek hát a nagy lélek hamvai, szegényei
megkapták a szerény emlékeztető adományt.</p>
<p>De a tőkét nem helyezték el a veszprémi káptalanban. Legalább én
nem tudok róla semmit.</p>
<p>A szentemlékü nő sirja ott van a sümegi temetőben.</p>
<p>A temető a város keleti oldalán a városon kivül emelkedett
helyen fekszik, a sümegi szőlőhegy lábánál. A mult század elején
helyezte oda a város. Kis <span class="pagenum"><a name="Page_20"
id="Page_20">-20-</a></span> kápolna van legmagasabb dombján, mely
1816-ban épült. Kereszt a tetején s régebben kis halálharang
előtte, a mely most már nincs ott. E kápolna ajtaja előtt a
legszebb helyre tették Szegedy Róza sirját. Ott vált porrá egykor
ragyogó alakja.</p>
<p>A sir fölött egyszerü, tompa tetejü piramis áll, nem
négyszögletü, hanem lapos, de tömör homokkőből. A piramis tetején
kereszt, ugyanazon kőből faragott. Felirata rövid, csak néhány
szóból áll. »Szegedy Rozália, Kisfaludy Sándorné. 1832. 18.
máj.«</p>
<p>Elég is.</p>
<p>A sirkövet a költő maga állitotta. Hiányzik róla a
Szegedy-család nemesi előneve: Mezző-szegedi. Pedig akkor nem
szokták elhagyni az előnevet. A költő ezt szükségtelennek találta.
Mire való volna a nemesi név a Himfy-dalok istenasszonyának, a nagy
költő feleségének?</p>
<p>De a jelvények mégis tanuságot tesznek a két család előkelő
voltáról.</p>
<p>A név fölött kettős czimer a kőbe faragva. Az egyik az ős
Kisfaludy-czimer. Hármas halom közepén korona, a koronán sas
kiterjesztett repülő szárnyakkal s jobblábában a kettős kereszttel.
A másik a Szegedy-czimer. Ez is sas, koszorus fejjel. Repül a
földgömb felett. Jobblábában királyi pálcza, ballábában pallós,
mely a földgömböt éri. Ezeken kivül két lehajtott fáklya.</p>
<p>A nagy költőt, mikor meghalt, nem Szegedy Róza mellé temették.
Neje halála után a költő ismét megnősült, feleségül vette egyik
távoli rokonát, Vajda <span class="pagenum"><a name="Page_21" id=
"Page_21">-21-</a></span> Amáliát, a ki 20–21 éves hajadon volt. Ez
1834. évi februárban történt. E nő azonban nem sokáig élt, 1841-ben
az év elején meghalt. Ennek sirjába vagy sirja közelébe temették
negyedfélév mulva a nagy költőt.</p>
<p>Emléket nem állitottak se neki, se második nejének. Azonban
Sümeg lelkes népének kegyelete a nagy költő hamvait kiemelte a
jeltelen sirból s azokat Szegedy Róza sirjának közelében, attól
jobbra temette el ujból s akkor diszes siremlékkel látta el. A két
nagy sziv porai im mégis egymás mellé kerültek. Vajda Amália sirja
nyomtalanul eltünt. Senki se emlékezik már rá, hol volt valamikor.
Fából készült egykori kisded sirkeresztjét negyven-ötven év előtt
felemésztette már a korhadás.</p>
<p>Én fölkerestem Szegedy Róza sirját 1854-ben. Azután megnéztem
husz év mulva, a mikor erdélyi nagyhirü barátaimmal a Balaton
körüli utazást végeztük. Végre fölkerestem két év előtt is, a mikor
elhatároztam, hogy életének történetét, bánatos és édes szerelmének
s házas életének történetét, a mennyire lehet, meg fogom irásaimban
örökiteni.</p>
<p>A költők, a világ összes költői hálátlanok a nők iránt. Kevés a
kivétel. Társaságunk dicső elnöke, Jókai Mór mindenesetre kivétel.
Lantjuk zengő dala s költészetük ragyogása rendszerint csak addig
veszi körül a nő alakját, mig az lányka, mig hajadon, mig
menyasszony. A nő szivének történetével az esküvő után nem igen
foglalkozik a költészet. Pedig a nő azután hasonlit legjobban az
istenekhez. Azután teremt, azután <span class="pagenum"><a name=
"Page_22" id="Page_22">-22-</a></span> alkotja meg és őrzi meg a
boldogságot s azután gondoskodik arról, hogy folyton szebb legyen a
világ.</p>
<p>Igaz, – a korunkbeli irodalom és költészet foglalkozik a házas
nők szivbeli ügyeivel is. De oly irányban, hogy nincs köszönet
benne. A nők imádása helyett a nők élvezésére buzdit Helikon
serege.</p>
<p>Sohase született még nő e világon, kinek alakja, szive, fenséges
gondolkodása magasabb és nemesebb érzelmekre hangolta volna a költő
lantját, mint Szegedy Róza. A világirodalom más nemzetek nyelvén
ismer nagynevü nőket, mert azoknak már akadt történetirójuk.
Szegedy Rózának eddig még nem akadt.</p>
<p>Pedig ő magyar nő volt. Mig leány: a magyar leánynak, mint
asszony: a magyar asszonynak mintaképe. Ép oly ragyogó, mint a
történet bármelyik fényes alakja. Ha méltó történetirója akad: az ő
alakjának világánál látja meg a következő nemzedék, milyen volt
egykor a magyar asszony s milyennek kell lennie ezután is.</p>
<p>Megálltam sirhalmának pázsitos oldalán s el-messze néztem a
vidékre, a hova siremléke ellát. Jobbról alatta a város, melynek
lakói közt már talán senki sincs, a ki élő szemeivel látta, de
senki sincs, a ki ma is édes és meleg büszkeséggel ne gondolna rá.
Napsugaras alakjának firól-fira száll hagyománya.</p>
<p>Jobbról napnyugot felé ott van Sümeg ősi vára, korhadó
sziklákon, korhadt korona gyanánt sötétlenek omladozó falai. Balra
napkelet felé a sarvalyi és dobosi rengetegek, annyi néphagyomány
buzogó forrásai. <span class="pagenum"><a name="Page_23" id=
"Page_23">-23-</a></span> Szemközt a völgyeken túl a hegység,
melynek ormain Tátika és Rezi vára búsong a multakon s távolabb
kissé Szentgyörgy hegye, Csobáncz vára és a fenséges Badacsony, a
mint lábait füröszti a Balatonban. Habár régi, de igaz nemzeti
költészet aranyozza be az egész vidéket.</p>
<p>Ábránd, álmadozás, káprázat játszik velünk annál a sirhalomnál.
Mintha emlékének hideg kövén át még most is Szegedy Róza nézné azt
a vidéket s annak a költő által megteremtett édes szüzi alakjait. S
mintha valamennyi közt a legszebbet, a legédesebbet mi magunk is
látnók – a szerelmes szüz hajadont, ki költőt teremtett a rideg
katonából, Szegedy Rózát.</p>
<p>S emléke ezentúl mindig dicsőbb és fényesebb lesz. A nemzet
fiatalsága még el fog zarándokolni a sirhoz, melynek ölében az ő
hamvai nyugosznak. Nemessé a miveltség s nagygyá a nemzet csak ugy
lehet, ha vére, szelleme, költészete ismét imádandó magasságba
emeli a nemzet derék asszonyait. Ha odaemeli, a hol Szegedy Róza
történeti alakja árasztja szét meleg sugarait.</p>
<p class="center">* * *</p>
<p>E kisded mű Szegedy Róza utolsó betegségéről és haláláról nem
irott munka, hanem emlékeim és jegyzeteim segitségével rögtönzött
elbeszélés. A Petőfi-társaságban, mint megválasztott tagnak,
székfoglaló előadást kellett tartanom. A társaságnak 1903. évi
január hó 6-án tartott nagygyülésén hangzott el székfoglaló
<span class="pagenum"><a name="Page_24" id=
"Page_24">-24-</a></span> gyanánt szóbeli előadásom. Gyüjteményes
műveim e kötetében tárgyánál fogva méltán foglalhat helyet.</p>
<p>Most már nem ott, nem abban a sirban fekszik a dicső halott ott
a kápolna előtt, a hová temették. Hamvait átvitte a hálás kegyelet
férje sirjába, nem messze első sirjától nyugat felé. Most már a két
nagy lélekből mindaz, a mi az enyészeté, együtt pihen, egymás
mellett. A mikor sirját felbontották, hamvaiból némi ereklyéket
helyeztek el a Darnay-muzeumban. Halotti ruhájából két darabkát,
változatlanul maradt hajából kisded fürtöt s gyermeklányka nagyságu
lábáról kis czipőjét.</p>
<hr class="chap" />
<div class="chapter"></div>
<p><span class="pagenum"><a name="Page_25" id=
"Page_25">-25-</a></span></p>
<h2>A SÜMEGI KÉKFESTŐ.</h2>
<h3>I.</h3>
<p class="summary">(Mi a gazdagság? – Magyar irók, magyar költők
hogy vannak a gazdagsággal. – Mire oktatnak a tanitók? – Eötvös
József báró és Wodiáner bankár. – Bugyli kutyánk és
takarékpénztára. – Ki a gazdag, ki az ur? – Salamon Ferencz
aranypénz-buvárlata.)</p>
<p>Sümegen vagyunk. Otthagytuk félben utazásunk elbeszélését. De
megigértük, hogy az utazást is, az elbeszélést is befejezzük s nem
nyugszunk addig, mig Gyulai Pál urat erőben, egészségben Budapestre
vissza nem szállitjuk.</p>
<p>Ott ültünk a püspöki palota kis ebédlőjében asztal mellett
estebédnél. Evés után tüzes bor, tüzes fekete kávé, dohányfüst és
adoma járta.</p>
<p>Rájött a szó a gazdag kékfestőre s a kékfestőről a
gazdagságra.</p>
<p>Mi a gazdagság?</p>
<p>Nagyon érdekes erről olyan emberek vélekedése, a kik maguk körül
nem ismerik a gazdagságot.</p>
<p>Két magyar történetiró: Salamon és Szilágyi. Egy magyar költő és
kritikus: Gyulai Pál ur. Egy magyar <span class="pagenum"><a name=
"Page_26" id="Page_26">-26-</a></span> szerkesztő: Nagy Miklós. Egy
lelkes honvéd: Szentirmay. Szentirmay ugyan tudta, mi a nagyuri
kényelem, de se ő nem tudta igazán, se a többi, mi a gazdagság.</p>
<p>Csókolni való kedves ostoba népség a magyar iró, magyar költő,
magyar tudós. Sohase jut eszébe, hogy a gazdagság is valami. Sohase
táplál vágyat a gazdagodásra. Társalgása, mulatozása, emlékezései,
élczei sohase terjeszkednek ki a gazdagságra, vállalkozásokra,
pénzgyüjtésre. Legföljebb gunyolja, lenézi vagy elfelejti a
gazdagot.</p>
<p>Mit tanitanak az iskolákban? Miként nevelik a gyereket?</p>
<p>Minden tanitó szegény, minden tanár és tudós szegény, mint a
templom egere. Ha szegény nem volna: nem lenne tanitó, tanár és
tudós, hanem keresne magának más hivatást, más mulatságot,
változatosabb életörömet.</p>
<p>Az a szegény tanitó és tanár miért dicsőitené a gazdagságot?
Miért lelkesülne ő maga s miért lelkesitené a gyereket a
gazdagságért? A legjobb tanitó csak a takarékosságra buzdit, a
legtöbb tanár és tudós csak hiábavalóságnak, csak elmulandó jónak
hirdeti a nagy vagyont.</p>
<p>Szeressétek a szülőket! Szeressétek a hazát! Lelkesüljetek az
igazságért! Legyetek hősök, bátrak, elszántak s törekedjetek a
nemes dicsőségre! Leonidász, Alkibiádesz, szigetvári Zrinyi Miklós
legyen a példa lelketek előtt! Szerénység, tisztesség, alázatosság
és becsület erényeivel teljék meg szivetek! Imádjátok az istent,
hódoljatok a <span class="pagenum"><a name="Page_27" id=
"Page_27">-27-</a></span> királynak, megbecsüljétek a papokat és az
előljárókat s teljesitsétek a törvényt.</p>
<p>Ezekre oktatják a fiatalokat s ezeken kivül mindenféle okos és
bolond világi tudományra.</p>
<p>Mind jó és bölcs dolog ez. Nincs is én nekem ez ellen semmi
kifogásom. Hanem nekem mégis ugy tetszik, mintha az életnek
bölcsessége és a tanitóknak bölcsessége nem járna egy nyomon.
Valamelyikben hibának kell lenni.</p>
<p>Vagy háboruban élünk vagy békében. A háboru abból áll, hogy
agyonütjük az ellenséget fegyverrel. Mi legyünk az erősebb, ne az
ellenség. A béke abból áll, hogy elszerezzük az ellenség pénzét
iparral, kereskedéssel. Mi legyünk a gazdagabb, ne az ellenség.</p>
<p>Hajdan az lett a hazafi, a hős és a nemes ember, a ki agyonütött
egy ellenséget. Most ugyan nem lesz hős, de mégis hazafi lesz és
nemes ember lesz, a ki nagy vagyont gyüjt össze.</p>
<p>Ez az életnek bölcsessége.</p>
<p>De azért a tanitók még se lelkesitik az ifjakat arra, hogy
vagyont gyüjtsenek.</p>
<p>»Ne Leonidászért rajongj, ifju ember, hanem Rothschildért!«</p>
<p>A melyik tanár igy szólna tanitványához, azt nyomban kilöknék az
ajtón, lába se érné a földet.</p>
<p>S igazuk lenne azoknak, a kik nyomban kilöknék. Mert hiszen
koruk nőttével, éveik szaporodásával ugy is csak gyüjtenek vagyont
az emberek.</p>
<p>Csak a magyar iró, magyar költő, magyar tudós <span class=
"pagenum"><a name="Page_28" id="Page_28">-28-</a></span> nem gyüjt.
Mig fiatal: azért nem gyüjt, mert fiatalságához efféle szürke erény
épen nem illik. Mikor öreggé lesz: azért nem gyüjt, mert öreg
korában csak nem adhatja fejét ilyen bolondságra. Igy vélekedik
valamennyi. Arany János nagy vagyont gyüjtött, nem is tartották
tökéletes embernek életében. Csokonay, Tompa, Petőfi, Vörösmarty
sohase láttak egy csopron ezer forintot: ezek voltak a tökéletes
emberek. S a kik ott harminczhárom éve Sümegen együtt ültünk: azok
közül Salamon Ferencz, Szilágyi Sándor, Nagy Miklós, sőt Szentirmay
József barátom is, mikor elmultak, mit hagytak maguk után? Jó hirt,
becsületes nevet, nemzeti dicsőséget s néhány jó barát számára édes
emlékezetet. Egyebet semmit.</p>
<p>Eötvös József báró is magyar iró volt s ő se gyüjtött semmit.
Pedig ő még egyéb is volt, mint magyar iró. Államférfi,
országkormányzó, törvényhozó, európai hirnevü ember: mind nem
használt neki semmit. Minden gazdagodásnak utját állta, hogy magyar
iró, magyar tudós volt.</p>
<p>Ha Bécsbe ment, báró Wodiáner Móricznak volt állandó vendége.
Báró Wodiánernek volt vagy tizenöt-husz milliója. S nagyobbára maga
szerezte.</p>
<p>A meggazdagodásról beszélgetett egy izben vele báró Eötvös s
egész gyermekes tűzzel azt kérdezé:</p>
<p>– De ugyan édes Wodiáner, hogy lehet igy meggazdagodni?</p>
<p>A bankár elnevette magát.</p>
<p>– Semmi se egyszerübb ennél, kegyelmes uram. <span class=
"pagenum"><a name="Page_29" id="Page_29">-29-</a></span> Ha a
fiatal ember fölteszi magában, hogy meggazdagszik s aztán egész
életén át más czélt nem ismer, csak azt, hogy meggazdagodjék, ennek
áldozza éjjelét és nappalát, ezért fut, ezért fárad, ezért dolgozik
s ezt még szerelmében se téveszti szeme elől: okvetlenül
meggazdagszik mindenki.</p>
<p>– Igaza lehet, de hol marad a becsület?</p>
<p>A sok milliós nagy ur rátette egyik kezét báró Eötvös vállára s
egész komolysággal e szavakat mondá:</p>
<p>– A kinek már van néhány milliója: az az ember, kegyelmes uram,
könnyü szerrel megszerzi a becsületet. Ez a nagy vagyonnak a
legnagyobb átka.</p>
<p>Irtóztató igazságot mondott az a bankár. A nagy tudós, költő és
államférfi csak elképpedt ezekre a szavakra. Még évek mulva is
bizonyos felindulással beszélt a mivelt társadalom ama nagy
örvényeiről, melyek e nagy igazság mögött zúgnak és üvöltenek.</p>
<p>Pedig nem volt indoka a felindulásra. Hiszen a népnek egyszerü
és tiszta esze oly rég ismeri és hirdeti már ezt az igazságot:
»pénz: emberség; ruha: tisztesség«.</p>
<p>Nagy vagyon nélkül nincs gazdag nemzet. Gazdagság nélkül nincs a
nemzetnek tekintélye s tekintély nélkül se keze, se lába a
becsületnek.</p>
<p>A nagy vagyon magától nem gyülemlik. Háboruval és rablással se
gyülemlik. Azt valahogy másként kell gyüjteni. S a gyüjtési kedvnek
bent kell lenni az emberi természetben.</p>
<p>De hát miért kell bent lenni? Erő-e vagy gyöngeség-e
<span class="pagenum"><a name="Page_30" id=
"Page_30">-30-</a></span> a vagyongyüjtésre való hajlandóság? Erő-e
vagy gyöngeség-e a gazdagodási vágy? Ez a kérdés.</p>
<p>A kis gyerek nem gyüjt. A mi játékot adnak neki, azt is
összetöri s otthagyja. Csak a kis lány őrzi hiven a babáját. Nem
sokallja, ha ebből több van is neki. De ez nem tőkegyüjtési
szenvedély, hanem valami más.</p>
<p>A kamasz és az ifju se gyüjt. Vigan éli világát. Azt is
tékozolja, a mit apja-anyja gyüjtött. »Sohase halunk meg:« ez a
jelszava. Akkora erőt érez magában, szinte röstell arra gondolni,
hogy holnapra is jó lenne eltenni valamit.</p>
<p>A fiatal nemzetek se gyüjtenek. Ott a norman, ott a magyar, ott
a török. Bekalandozzák a fél világot, hadakoznak, hóditanak,
fénylenek. Minden kaput feltörnek maguk előtt s egyet se zárnak be
maguk után. Mintha egykor az lett volna bölcsességük: a ki majd
hátul jön, tegye be az ajtót.</p>
<p>De ki gyüjt hát?</p>
<p>Belekontárkodjunk-e Darwin tudásába?</p>
<p>Volt kis gyermekkoromban egy kuvasz kutyánk. A neve volt:
Bugyli. Furcsa név, talán nem is magyar szó, de nem tehetek róla;
valósággal Bugyli volt a neve. Szennyes barna bozontos szőrü eb,
közepes nagyságu, külsején semmi különös megjegyezni való. De
története nagy van. Nagy is, szép is. De történetéből csak
vagyonszerzési szenvedélyét beszélem el.</p>
<p>Akárhogy szerettük: utóbb csak megöregedett. Orrán, homlokán
elkezdett őszülni; fogai is gyöngültek, töredeztek; játszani se
volt már valami nagy kedve, engem <span class="pagenum"><a name=
"Page_31" id="Page_31">-31-</a></span> ugyan el-elkisért még
kertbe, mezőre, szántóföldekre, de ezenkivül csak pihenni
szeretett.</p>
<p>Egyik reggelen látom, hogy karéj kenyerét nem eszi meg. Elveszi
szép illedelmesen, farka csóválásával meg is köszöni szépen, de nem
eszi meg, hanem kibaktat vele az utczára, átmegy az utczán, beviszi
a szilvás kertbe, mely rézsut szemközt volt lakásunkkal s ott a
gunyhó felé tart.</p>
<p>Utána megyek.</p>
<p>A gunyhó mögött semfüsemfa kerités, a kerités mellett ölnyi
magas laboda, bürök, vadüröm, sóslórom, valóságos bozót. Odamegy a
Bugyli, leteszi a karéj kenyeret, lábaival lyukat ás, a kenyeret
beleteszi a lyukba s aztán földdel betemeti. A mint e munkát
elvégezte: eljön onnan nyugodt szivvel, valami kétszer visszanéz a
bozótra s azután megy vissza az udvarba.</p>
<p>Nem értettem a dolgot.</p>
<p>Másnap ismétlődött a jelenet. A karéj kenyér megint odakerült,
de más helyre, egy vadkender tövébe. S igy történt napokon át.</p>
<p>Délben rendesen megette a Bugyli a csontot, étel maradékot, de
reggelijét rendesen elásta. Mit akart ő ezzel?</p>
<p>Magam is nagyon szerettem a gunyhóban heverészni. Magammal
hivtam a Bugylit, szivesen jött, odafeküdt mellém, de ugy, hogy
feje kivül maradt a gunyhón.</p>
<p>Gyakran odajött valamelyik fiatalabb másik kutyánk is. A Bugyli
hidegvérrel fogadta, de szemeivel folyton kisérte s ha valamelyik
földalatti karéj kenyeréhez közelitett, nyomban morogni kezdett. S
morgott mindaddig, mig a fiatalabb kutya más irányba nem fordult.
<span class="pagenum"><a name="Page_32" id=
"Page_32">-32-</a></span> Jöttek oda legelészni és bogarászni
pulykák, kácsák és ludak is. Ezeket is szemmel kisérte, de ezekre,
ha kenyereihez közelitettek is, akkor se morgott. De mikor jött a
kakas és a kotlós tyuk: azokra megint kegyetlenül morgott. Valamint
a malaczokra is.</p>
<p>Világos volt, hogy a Bugyli őrzi és félti az ő kenyereit. Kutya,
kakas, malacz, kotlós tyuk ki tudja turni és kaparni a föld alól,
azokat tehát jól összeszidja, ha oda közelitenek; pulyka, lúd,
kácsa nem turja, nem kaparja ki: azokat tehát szó nélkül türi.</p>
<p>De hát miért félti kenyereit?</p>
<p>Másnap reggel nem adtam neki szokott karéját s délben se kapta
meg a csontot és ételmaradékot.</p>
<p>Sebaj! Van ő neki gyüjtött tőkéje, van ő neki takarékpénztára.
Odaballagott a gunyhó melletti bozóthoz, egyik laboda tövéből
kiásta tegnapi karéj kenyerét s megette jóizüen. Kivett
takarékpénztári betétéből akkora összeget, a mekkora egy napra elég
volt.</p>
<p>Jól van Bugyli, okos vagy, bölcs vagy. Kishitü vagy ugyan, mert
fölteszed, hogy az én apám házánál nem lesz meg holtig való
kenyered s ezért a kishitüségért ugyancsak megérdemlenéd a
pirongató szót, de azért mégis el kell ismernem előrelátásod
bölcsességét, valamint a koreszmék felfogására valló jóindulatod
buzgóságát is. Fáy András épen ekkor hirdette lelkesen a
takarékpénztárak alapitásának üdvös eszméjét s te, jó öreg kuvasz,
öregséged daczára is nyomban felkaroltad azt az eszmét. A mit pedig
nagyhirü emberkortársaid közül sokan nem cselekedtek. <span class=
"pagenum"><a name="Page_33" id="Page_33">-33-</a></span></p>
<p>Azonban van néhány kérdésem, Bugyli.</p>
<p>Miért nem voltál te ilyen takarékos fiatal korodban? A mikor még
gyomrod jó volt, lábad gyors volt, fogad éles volt s szeretőt is
tartottál magadnak? Akkor lám mindent megettél, a mit csak
kaptál.</p>
<p>Miért vagy te olyan zsugori? Miért félted te fiatal ebtől,
kakastól, kotlós tyuktól a te tőkédet, holott te már ugy se tudod
azt felhasználni?</p>
<p>Ha pedig be találod hunyni szemeidet: kire hagyod tőkéidet?
Eszedbe jut-e a jótékonyság? Nem ugy cselekszel-e, mint a mai
magyar főurak, a kik mérhetlen millióikból nemzeti közczélra se nem
adnak, se nem hagynak semmit? Nem tanácslom, hogy az ő példájukat
kövesd. Mert azok azért csak magyar főurak maradnak, te pedig,
Bugyli, csak rongyos kuvasz maradsz!</p>
<p>De az is igaz, hogy igy is, ugy is csak kuvasz maradsz.</p>
<p>Hanem azért, a mit cselekedtél, mégis olyan példa, mely a
homályban világot gyujt előttünk.</p>
<p>A hetyke erő nem gyüjt, mert eszébe se jut, hogy ő nem
kifogyhatatlan.</p>
<p>A magabiró fiatalság nem gyüjt, mert szentül hiszi, hogy neki a
tél is rózsát terem.</p>
<p>Csak a hanyatló kornak jut eszébe komolyan meggondolni: miből
élünk holnap. A mikor már napról-napra kevesebb lesz előttünk a
holnap.</p>
<p>Csak a gyöngének jutott először eszébe a gazdagodás S ma is és
örökké tökéletlen, gyönge ember az, ki nem gondol egyébre, mint a
meggazdagodásra. <span class="pagenum"><a name="Page_34" id=
"Page_34">-34-</a></span></p>
<p>Igaza volt Wodiáner bárónak. A meggazdagodás nem ördögség. A
legostobább ember is képes rá, ha egyébre nem törekszik, hanem még
szerelmében is csak erre törekszik.</p>
<p>Nincs is egyéb átka a nagy vagyonnak, csak az, hogy az ostobát
is bölcsnek hirébe hozza s a gazembernek is becsületet szerez.</p>
<p>Nagy ámitó a nagy vagyon.</p>
<p>Azt mondja a köznép: »ez az ember boldogul«. Olyanról mondja, a
kinek vagyona szaporodik. »Ez az ember nem boldogul.« Olyanról
mondja, a kinek vagyona fogy.</p>
<p>Van igazság, de átkozottul kevés igazság van ebben a szóban.
Mert hiszen a vagyon sok örömöt nyujthat s az öröm mégis csak egy
része a boldogságnak. Csakhogy a gazdagság még se boldogság s a
kinek semmi egyebe nincs, mint a vagyona, az mélyen alatta áll
annak a koldusnak, a ki összekéregetett filléreiből este egy ital
bort vesz s azt jó szivvel megosztja kolduló társával. Minő
fenséges alak ez a koldus a mellett a milliomos mellett, a ki
rongyos gyermeket lát az utczán dideregni s nincs szive egy darab
gunyát vetni rá!</p>
<p>De ki hát a gazdag?</p>
<p>A kinek egy fillérrel mindig több van, mint a mennyi szükséges:
az a gazdag. A kinek egy fillérrel mindig kevesebb van, mint a
mennyi szükséges: az a szegény. De sok szegény ember van a
milliomosok között! De sok inség gyötri az urakat! <span class=
"pagenum"><a name="Page_35" id="Page_35">-35-</a></span></p>
<p>Mert gazdag és ur: ez se mindegy.</p>
<p>Deák Andrisnak hivták azt a kis pufók, piros, erős paraszt
kölyket, a kivel együtt kerültem föl az elemi iskolába. Apja is,
öreg apja is Deák András volt. Osztatlan családi birtokunkat birták
haszonbérben. Gulya, ménes, birkanyáj sétálgatott ki az
udvarukból.</p>
<p>Azt mondja egyszer nekem nagy bizakodással a kis Deák
Andris:</p>
<p>– Az én apám gazdag, a te apád ur!</p>
<p>Ő is hat éves volt, én is. Ime a két hat éves kölyök a művelt
világ legnagyobb és legnehezebb kérdésében már tisztán látott. Ő
már különbséget tudott tenni a vagyon és a társadalmi állás között
s én megértettem az ő szavát. Hejh, milyen sokra becsülném most, ha
akkor megkérdeztem volna tőle, miben látja ő a különbséget a gazdag
és az ur között s ha most vissza tudnék emlékezni
elmélkedésére!</p>
<p>Igaz, hogy a kis Deák Andrisból bizakodás is beszélt. A
bizakodás édes testvére a hiuságnak. A hiuság szülte a nagy és
dicső tettek legnagyobb részét, melyek az emberiség történetében
följegyezvék. Igaz, hogy a nagy bűnök nagy részét is a hiuság
szüli. S ha a gyöngeség érzete volt a gazdagodás első ösztöne:
második és sokkal hatalmasabb ösztöne ma már a hiuság.</p>
<p>Nincs hiusággal teljesebb lélek, mint a költő, iró és tudós
lelke. Ez a lélek, ha semmi jele nem mutatkozik is nála a
hiuságnak, tele van ezzel. Salamon Ferencz egy egész esztendőt
szánt életéből annak a nagy rejtélynek a megoldására, hány
szemernyit nyomott <span class="pagenum"><a name="Page_36" id=
"Page_36">-36-</a></span> Nagy Lajos magyar királynak egy aranya,
melyet a budai pénzverőben veretett?</p>
<p>Bolondság volt ez?</p>
<p>Sehogyse az volt. Sőt a legfenségesebb buzgóság, a legtisztább
hazaszeretet volt. Erény, kötelességnek nemes teljesitése, valódi
hősiesség. Mégis csak hiuság, de nem a maga, hanem nemzete
dicsőségét ragyogta szét a világba.</p>
<p>Egykor a magyar aranypénz volt az európai aranypénzek
értékmérője. Még Lipcsében, még Hamburgban, még a nagy, széles,
büszke Németországban is, még a tengerek partján is a budai arany
volt az első tekintély. Ehhez mérték a többit.</p>
<p>Akkor is a pénz segitette a csereberét. Akkor is volt pénzértéke
mindennek. De az embereknek a tudomány kedvéért is tudniok kell,
mit ért akkor s mibe került az életnek minden szükséglete. De ezt
csak ugy tudhatjuk meg, ha előbb kipuhatoljuk, mit ért akkor az
arany s mennyi volt az aranyból a budai magyar aranypénzben?</p>
<p>Ezzel vesződött Salamon Ferencz álló egy esztendeig. Egy
történeti és egy társadalmi igazságot akart földeriteni s magyar
nemzetének becsületét magasabbra emelni. El is érte czélját.</p>
<p>Ezért imádandó ostobaság az, hogy a magyar iró, magyar költő,
magyar tudós nem töri fejét a meggazdagodáson. Ha a gazdagság
vágyában merülne el lelke: sohase irná meg Vörösmarty Szép Ilonka
szomoru történetét, sohase menne Petőfi meghalni nemzetéért
<span class="pagenum"><a name="Page_37" id=
"Page_37">-37-</a></span> a csatatérre és sohase ölné Salamon
Ferencz életének egész egy esztendejét abba a kérdésbe, mennyit
nyomott Nagy Lajos aranypénze?</p>
<p>S ezért nyugszom meg abban is, hogy a tanitók és tanárok nem
nagy buzgósággal lelkesitik a fiatal nemzedéket a gazdagodásra.</p>
<p>De ne bölcselkedjünk tovább. Lássunk az után, miként gazdagodott
meg a sümegi kékfestő? Ha nem lett volna derék ember, ha csak holmi
rongyos gazdag ember lett volna: meg nem emlékezném róla
semmiért.</p>
<h3>II.</h3>
<p class="summary">(A sümegi kékfestő és fia. – A gyolcsos tót. – A
nadrágszij természetrajza. – Janó, a tót legény. – A kékfestő fia
vándorutra megy. – Mit talált a gyolcsos tótnál? – Beállott hozzá
takácslegénynek. – Versenyre száll gróf Révayval a szép tót leány
kezéért. – Miként győzi le a grófot?)</p>
<p>Kisfaludy Sándor korában a mult század elején élt Sümegen
Ramazetter Leopold, a kékfestő. Neve német, szorgalma és
takarékossága német, maga jó magyar. Életemben nem is láttam
kékfestőt, a ki Árpáddal együtt jött volna országunkba. A kékfestő
czéh mindenütt német emberekből állott.</p>
<p>De azért Ramazetter jó magyar volt. Biztosan tudom ezt. Mikor
Kisfaludy Sándor Balaton-Füreden 1831-ben a Nemzeti Szinházat
alapitotta és épittette: nem egyszer szorult meg pénz dolgában. De
a sümegi kékfestő s a veszprémi postamester mindig kisegitette. A
költő hiába fordult volna adományért királyhoz, nádorispánhoz,
<span class="pagenum"><a name="Page_38" id=
"Page_38">-38-</a></span> püspökhöz, káptalanhoz: nem látott volna
egy fillért. Olyan világ volt akkor. De a kékfestő és a postamester
meleg honfiszivvel s tele erszénynyel mindenkor készségesen állt
szolgálatára.</p>
<p>Nagy kamasz fia volt a kékfestőnek. Vincze volt a neve. Ez a fiu
lesz elbeszélésünk hőse. Erről szólt az adoma fél éjszakán át
köztünk a sümegi palotában.</p>
<p>Az öreg kékfestő otthon ült, vezette a munkát, igazgatta a
száritót és mángorlót, pörölt a legényekkel és csomagolókkal;
rendelte a vásznat, gyolcsot, kartont, tafotát, indigót és berlini
kéket, a fia pedig járt vásárokra. Somogy, Tolna, Baranya, Vas és
Veszprém vármegyék minden városa és minden országos vására ott
látta a sümegi kékfestő magas szál legény fiát, hosszu zöld
kocsiját s világoskék sátorát. Volt ugyan azokon a vásárokon más
kékfestő is, de a sümegivel nem versenyezhetett senki. Szép fiu
volt az a kékfestő legény, ugy tudott beszélni a menyecskékkel,
mint a fecske a fiaival; mig az ő kék vászna, babos kék kartonja el
nem fogyott, hiába tartotta a többi kékfestő a rőfön a kezét.</p>
<p>De nemcsak kékfestőkkel találkozott a vásárokon, hanem gyolcsos
tótokkal is.</p>
<p>Van-e még gyolcsos tót a vásárokon? Én bizony nem tudom. Azt
hiszem, most is csak kell lenni. Kár volna, ha a gyolcsos tót is
elmult volna.</p>
<p>Leverik a karófát a földbe, felaggatják a keresztfákat a
karófákra s azután a keresztfákat telerakják mindenféle
fehérnemüvel. <span class="pagenum"><a name="Page_39" id=
"Page_39">-39-</a></span></p>
<p>Mit árul a gyolcsos tót?</p>
<p>Derék ember lenne az, a ki el tudná mondani. Abrosz, törülköző,
asztalkendő, sütőruha, portörlő és sikároló, lazsnak, durva vászon,
finom vászon, rumburgi, sléziai, karton, patyolat, mind tisztán,
fehéren, jól kihuzva, finoman vasalva és hajtogatva, tisztán
mángorolva. De ez még mind semmi. Abrosz-sávolyok, csipkék,
szalagok, czifrásak, szatying, gatyamadzag, fehér füző, véggyolcsok
halomszámra. A mint ki van rakva minden, a vásári szellő hajnaltól
estélig libbegeti a gyolcsos tótnak világkiállitását.</p>
<p>A gyolcsos tót jó ember, szelid ember, kevés beszédü ember.
Azért is, mert nem tud jól magyarul s azért is, mert ugy ejti ki
tótos nyelvén a magyar szót, hogy a sok vásározó fehér cselédet
rögtön előveszi a nevetés. Ezt pedig a gyolcsos tót se szereti. De
ha beszélni keveset tud: valamivel mégis csak oda kell csalogatni a
vevőközönséget. Erre való a nadrágszij és a csengő. Hajdanában
minden nemes, minden magabiró paraszt magyar nadrágban járt. Ahhoz
pedig tenyérnyi széles, rézcsatos vagy aczélcsatos, örökké tartó,
soha el nem málló nadrágszij kellett, a melynek se lakodalomban, a
mikor gazdája igazán jól lakott, se birkózáskor, se tüsszenéskor,
se lóra-üléskor elszakadnia nem volt szabad. Apáról fiura szállt az
igazi nadrágszij, mint a nemesség. A nadrágszij volt a fenyitő
eszköz a szigoru apák kezében. A nadrágszijon levő lyukak száma
volt a mulatság vidám természetének erőmérője. Hét lyuk volt a
nadrágszijon. Az első <span class="pagenum"><a name="Page_40" id=
"Page_40">-40-</a></span> csak tartalék volt, ha netalán száraz
betegség venné elő az embert. A második lyuk jelentette a
hétköznapi étkezést. A harmadik lyuk a vasárnapit és a sátoros
ünnepit. A negyedik a vásári áldomást, az ötödik a lakodalmat és
tisztujitást, a hatodik a keresztelő paszitát. A hetedik lyuk
megint tartalék volt. Arra az időre tudniillik, mikor az embert
öregbirónak választják. Mert az öregbirónak nagy hasának kellett
lenni. Nagy has nélkül nincs elég tekintély, tekintély nélkül nincs
igazság a földön.</p>
<p>Mert hát a has szófogadó állat. Ha szépen beszélnek vele; ha
tyukkal, kalácscsal, pecsenyével, jó borral keresik kedvét: akkor
engedelmeskedik, szót fogad, kitágul, ereszkedik s terjeszkedik. De
terjeszkedésének határt szab a nadrágszij csatjának a lyuka. Az
utolsó lyukig lehet, azon tul nem lehet. Minden három-négy tál étel
után egy lyukkal küljebb kell a csatot ereszteni; ha pedig az
utolsó lyuk is betelt már, okos ember többé nem iszik, nem
eszik.</p>
<p>Hejh mennyi okosság tünt el a föld szinéről, mióta elmult a
nadrágszij!</p>
<p>Hát a csengő?</p>
<p>Azt is a gyolcsos tót árulta. Ő hozta a felvidékről, idegen
országból; érczbányák, huták, kemenczék, öntő mühelyek
birodalmából. Csikócsengő, hámos lócsengő, gyorskocsi csengő,
szánhoz való csörgő, nyájkolomp, ökörharang: mindezt a gyolcsos tót
árulta. Egy tót legény egyebet se csinált, csak a csengőket,
kolompokat szólongatta a vásár alatt. Csak ugy tódult oda a
közönség. <span class="pagenum"><a name="Page_41" id=
"Page_41">-41-</a></span></p>
<p>Hát a többi tót legény mit csinált?</p>
<p>Vigyázott. A kocsira is, a kirakatra is vigyázott. Minden
vásárban annyi volt a czigány, csavargó, félkézkalmár, vásári
tolvaj, hogy minden tót legénynek ezekre kellett vigyázni.</p>
<p>A gyolcsos tót pedig nem olyan tót, mint a többi tót. Arató tót
szennyes, üveges tót piszkos, drótos tót füstös, napszámos tót
részeges, de a gyolcsos tót tiszta és fehér, mint a patyolat. Nem
is vennék tőle a gyolcsot, ha olyan volna, mint a többi.</p>
<p>Különösen tiszta és fehér volt az az öreg gyolcsos tót, a kivel
a sümegi fiatal kékfestő minden vásáron összetalálkozott.</p>
<p>Hiszen ha csak összetalálkozott volna! De minden vásárban azt
tapasztalta, hogy a vén gyolcsos tót olcsóbban adja a vásznat, a
kartont, gyolcsot, patyolatot, mint a hogy a kékfestőék nagyban
tudják venni. Ördöge van ennek a gyolcsos tótnak. Hiszen ha ez
olyan olcsón tudja adni: akkor még olcsóbban tudja venni. Ha pedig
olyan olcsón tud vásárolni: akkor előbb-utóbb nem a kékfestő lesz a
gazdag ember, hanem ez a gyolcsos tót.</p>
<p>A fiatal kékfestő, Ramazetter Vincze pedig gazdag ember akart
lenni.</p>
<p>Egyik vásár utolsó napjának alkonyatán, a mikor már a berakodást
mindenütt elvégezték, oda szól a kékfestő egy tót legényhez:</p>
<p>– Hejh Janó vagy Gyuró, nem jönnél velem egy pohár borra?
<span class="pagenum"><a name="Page_42" id=
"Page_42">-42-</a></span></p>
<p>– Hajh bizony nem!</p>
<p>– De én fizetek.</p>
<p>– Hajh bizony akkor megyek!</p>
<p>Megisszák az első pohár bort.</p>
<p>– Hát Janó, mi a család neve?</p>
<p>– Hajh bizony Kompanek a Ferencz.</p>
<p>Megitták a második pohár bort.</p>
<p>– Gazdag az a te gazdád, Janó?</p>
<p>– Hajh bizony viczispán, főispán nem is olyan gazdag.</p>
<p>– Aztán hol lakik ez a te gazdád, Janó?</p>
<p>– Hajh bizony messze Nyitra vármegyében, egy hét is kell, két
hét is kell, mire haza érünk.</p>
<p>Tölt a kékfestő harmadszor is a pohárba.</p>
<p>– Hát Janó, hol veszi a te gazdád a vásznat, gyolcsot?</p>
<p>A Janó fölkel, összeüti a tenyerét.</p>
<p>– Hajh bizony már nem iszom többet.</p>
<p>Hajh, bizony a Janó kemény tót legény volt. El nem árulta volna
gazdájának üzleti titkát a világért se, de sőt még egy pohár borért
se. A kékfestő legény hiába simogatta meg tarkóját: a Janó többet
nem mondott.</p>
<p>A Vincze gyerek mindezt hüségesen elbeszélte apjának, az öreg
kékfestőnek.</p>
<p>Az öreg kékfestő okos ember volt, azonnal fölismerte a helyzetet
s elég komolynak találta.</p>
<p>– No lásd, kölyök!</p>
<p>Üzleti dolgokban a fiát csak kölyöknek nevezte. Nem kell ezen
megütközni. Embernek ugyan nincs <span class="pagenum"><a name=
"Page_43" id="Page_43">-43-</a></span> kölyke, csak a kutyának,
macskának van kölyke. De nincs kedvesebb állat a világon, mint a
kutyakölyök, macskakölyök. Szereti ezt mindenki. A kölyök szó tehát
kedveskedő szó mindaddig, mig nyakon nem ütik érte az embert.</p>
<p>– No lásd, kölyök! Nekem van házam, szőlőm, műhelyem.
Háromemeletes a száritóm, tizenhat legényem van munkában, huszezer
forintot ér a kész portékám, tizenhatezer forintom van kamatra
kiadva, ötezer forintom fekszik a szekrényben, adósságom semmi. Én
hát ebből már megélek. Te is megélsz, mert, ha becsületes ember
maradsz, mind rád hagyom. Nekem tehát a gyolcsos tótra semmi
gondom. Neked se legyen semmi gondod, ha csak gazdag ember nem
akarsz lenni. Akarsz-e hát?</p>
<p>– Akarok.</p>
<p>– Akkor szedd össze minden gönczödet, készitsd el a batyudat,
holnap hajnalban indulj Győrbe, a czéhmesterrel irasd alá a
vándorló könyvedet s aztán a te dolgod, miként jutsz el a gyolcsos
tóthoz s miként szerzed meg az ő titkait. Itt van nesze tizenkét
huszas.</p>
<p>– Gyalog menjek?</p>
<p>– Nem is négylovas hintón. Még pedig mezitláb, mig az idő
engedi. Legénykori vándorló botomat elviheted.</p>
<p>Ugy lett. A kölyök összeszedte gönczeit. Négy pár fehérnemü, két
törülköző, négy kékfestett zsebkendő, ünneplő fekete ruha, egy pár
munkához való ruhadarab, szappan, imádságos könyv, tű, czérna,
vándorló <span class="pagenum"><a name="Page_44" id=
"Page_44">-44-</a></span> levél, apró tükör, sós-paprikás
szelencze, szőlőzsir, nyulháj, egy kis gombolyag madzag, közepes
ruhakefe: mind bele jött a batyuba.</p>
<p>Kezébe vette apjának legénykori vándorló botját. Jó nehéz, erős,
görcsös jószág, vaspeczek a végén, szijból való kezénlóggó a fején,
az apja is ugy örökölte a nagyapjától, szerencse jár ezzel a bottal
és jó egészség. Ez a fődolog.</p>
<p>Hajnalban hátára kötötte a batyut, a batyura akasztotta
csizmáját, kezébe vette a botot, odament apjához s kezet csókolt
neki. A legények körülvették; egyik nevetett, másik pityergett a
bucsuzásnál, egymást jól hátba ütötték, egymás kezét jól megrázták
s azzal ment az ifju kékfestő legény a vándorutra. Mire a nap
fölkelt, közelebb járt Somlyó hegyéhez, mint a sümegi hegyhez.</p>
<p>Alig telt el egy hét, ott járt Nyitra körül, Tapolcsány körül s
megtalálta valahol Zólyomban vagy hol a gyolcsos tótot. Ott már
minden faluban ismerték nevéről Kompaneket, a gazdag gyolcsos
tótot, könnyü volt ráakadni. Ment egyenesen ő hozzá. Bobrón,
Namesztón vagy Trsztenán megtalálta.</p>
<p>Pelyhedző bajuszát, szakállát leborotválta, egyenes termetét
készakarva meggörnyesztette, langalló szinü lapos sapkáját a
szemére huzta s estennen beállitott Kompanek udvarára.</p>
<p>Az első legény, a kivel az udvarban találkozott, a Janó volt.
Csakhogy a Janó nem ismerte meg őt. Nem ilyen kopott arczu, poros
ruháju, görnyedt termetü <span class="pagenum"><a name="Page_45"
id="Page_45">-45-</a></span> vándorló legény volt az, a ki őt pár
hét előtt a szombathelyi vásáron néhány pohár borral
megkinálta.</p>
<p>Örült ennek a Vincze legény. A gyolcsos tóttal sohase beszélt,
az hát annál inkább nem fogja őt megismerni. Nem is ismerte meg.
Sőt a mikor éjjeli szállást kért tőle, mint szegény vándorló
legény, a gyolcsos tót szivesen fogadta, még aludttejjel,
köleskásával és Szent-Iván-almával is megkinálta s éppen ugy látta
el, mint a többi legényt.</p>
<p>Mert a gyolcsos tót takács volt. Ő maga ugyan már nem
rugoldozott a szövőszék alatt, de tartott vagy huszonöt
takácslegényt, a kik helyette és számára rugdalóztak. Mind tót volt
és mind legény volt. A vastagabb sávolyos abroszokat, törülközőket,
asztalkendőket s efféléket ezekkel szövette. Ezekkel aludt egy
szinben a Vincze legény. Iparkodott ugyan velük ott a földre vetett
sarju-ágyon beszélgetni, de lehetetlen volt. A mint letette fejét a
takácslegény: elaludt nyomban valamennyi. Rugdalóztak ugyan
álmukban is, de azért aludtak mélyen, mint a kősó.</p>
<p>Másnap se indult el onnan a Vincze legény. Azt mondta: nyilalása
van; engedelmet kért, hogy ott maradhasson. A gyolcsos tót szivesen
megengedte, hiszen látnivaló volt, hogy a vándorló legény biczeg és
görnyedez.</p>
<p>Csakhogy a vándorló legény figyelt is. Észrevette a nagy
gazdaságot. Kender és len félszerszámra. Huszonöt szövőszék folyton
berreg. Apróbb-nagyobb pufók tót <span class="pagenum"><a name=
"Page_46" id="Page_46">-46-</a></span> lányok üzik-füzik,
kötik-verik a csipkét s himeznek vörös fonállal és kék fonállal.
Hát a sok kész vászon, gyolcs, patyolat, karton és kanavász a
raktárakban. A vásározó kocsik is jöttek-mentek az udvarban. Jöttek
üresen, mentek megrakodva s minden kocsi csak a sümegi kékfestőnek
válhatott kárára.</p>
<p>Hanem hát ez mind semmi se.</p>
<p>Volt ugyan a gyolcsos tótnak egy csomó tót gyereke,
kisebb-nagyobb, de rettenetes szőke, fehérbőrü és kékszemü
valamennyi; – de nincs a világon olyan fehér vászon és olyan fehér
tót gyerek, a ki fehérségtől, fénytől, sugártól ugy ragyogott
volna, mint a gyolcsos tót leánya, az Annuska vagy Zsófika.</p>
<p>Magas sudár termet, szelid szerény arczczal, de egyenes büszke
állással. A hó se olyan üde, mint az ő arcza, a cseresznye se olyan
kivánatos, mint az ő ajka, az ég se olyan gyönyörü kék, mint az ő
két szeme. S aztán hol köt, hol varr, de az ő két szeme soha nem
néz senkire; hogy nézett volna hát a kopaszképü vándorló
legényre?</p>
<p>Adta tótja, szőke Annuskája, neked a sümegi kékfestő fia senki,
semmi?</p>
<p>Nohát a Vincze legény se törődik a tót leánynyal. Nem is azért
jött ő, hanem azért, hogy kitapasztalja, honnan veszi a kész
vásznat a gyolcsos tót?</p>
<p>Éppen csak ezt nem tudta kitapasztalni. Csak annyit sejtett,
hogy Morvából, Sléziából drótos tótok segitik a sok vásznat
becsempészni. Ha pedig a vámot meg kell fizetni, akkor a versenyzés
lehetetlen, mert a <span class="pagenum"><a name="Page_47" id=
"Page_47">-47-</a></span> sümegi kékfestőnek csakugyan nincs drótos
tótja, a ki neki csempészni segitsen.</p>
<p>Egyenesen haza ment a Vincze gyerek s oda állott apja elé. Nagy
elszántság ült az arczán.</p>
<p>– Baj van, apám uram!</p>
<p>– Ugyan no!</p>
<p>– A gyolcsos tóttól meg nem szabadulunk. Csak két módunk van a
megszabadulásra.</p>
<p>– Melyik az egyik?</p>
<p>– Ha én azt a vén tótot agyonütöm.</p>
<p>– Hát a másik?</p>
<p>– Vagy pedig, ha a lányát feleségül veszem.</p>
<p>Egyik mód se nagyon tetszett az öreg kékfestőnek.</p>
<p>– Nehéz dolog, kölyök, mind a kettő. Hanem ha már éppen
megbolondultál, inkább a lányt vedd el, semmint hogy az apját
agyonüsd. De hát hozzád jön-e feleségül?</p>
<p>– Az a tót lány? Hejh, de kevésre becsüli apám uram a maga
egyetlenegy fiát! Ugy elhozom, ha akarom, mintha csak egy vég
vászon lenne.</p>
<p>No várj csak, kékfestő legény!</p>
<p>Várt is kissé. Várt egy hónapig. Azt tette föl agyafurt fejébe,
hogy ő beszegődik takácslegénynek Kompanekhez s ugy hóditja el a
szép Annuskát. Eljárt tehát egy hónapig a Fejes takácshoz fonalat
ismerni, fesziteni, rendbe szedni s vetélővel villámgyorsan bánni.
Éppen egy hónapjába került, mig ezt megtanulta s mig tenyeréről,
keze fejéről, körmei ágyából a kékfestéket eltávolitotta.
<span class="pagenum"><a name="Page_48" id=
"Page_48">-48-</a></span> Máskülönben azonnal kisült volna a
csalárdság. Észrevették volna: kékfestő a legény, nem takács.</p>
<p>Tökéletes takácslegény készséggel, mint vándorló legény megint
odajárult Kompanekhez s munkát kért. Most már nem volt az arcza
borotvált; pelyhedző bajusza, pelyhedző szakálla, egyenesen
föltartott feje, félre vágott kalapja egészen más embert csináltak
belőle. Se Janó, se a gyolcsos tót nem ismert rá most se.</p>
<p>Kapott munkát, de nem volt benne köszönet.</p>
<p>Történt ugyanis furcsa eset. Valami gróf Révay gyerek föltette
magában, hogy feleségül veszi a Kompanek Annuskát. Az Annuskával
ugyan járt valami százezer forint örökség, a mi szép pénz volt
hatvan-hetven év előtt, de az a gróf gyerek valószinüleg mégis az
Annuskát akarta feleségül venni, nem a százezer forintot. Különben
ki tudja? Elég bolond az eset igy is, ugy is. Mert gyolcsos tót
lányt magyar főur Árpád óta ugyan el nem vett feleségül.</p>
<p>Az öreg Kompaneknak nagyon tetszett a dolog. A gróf-gyerek apja
főispán volt, a gyerekből is lehet főispán. Az Annuskából
főispánné. Hajh bizony ez nagy dolog. Ilyenről még Szvatopluk se
álmodott.</p>
<p>De mit szól az állapothoz Annuska?</p>
<p>Mit szólna? Bizonyosan neki is tetszik a grófi gyerek. Hiszen
még azt se tudja, hogy az a takácslegény ki lova fia?</p>
<p>Takácslegény! Hát az is legény? A világ zöldhasunak tart vagy
legalább csufol minden takácsot, <span class="pagenum"><a name=
"Page_49" id="Page_49">-49-</a></span> mert a takács rugoldozás
közben ugy ütögeti a zugolyfához vagy rámafához vagy mihez a hasát,
hogy az kékké, zölddé válik. Zöldhasu takács s gróf és főispán fia:
hogy lehetne a kettő közt egy pillanatig is habozni?</p>
<p>Szegény kékfestő- és takácslegény, te ugyan megjártad.</p>
<p>Dolgozik a takácslegény, rugdalódzik mint a veszett csikó,
hányja-veti a vetélőt, a vén gyolcsos tót éppen végigmegy a
szövőszékek között s nézi a legényeket. S látja ám, hogy az
ál-takácslegény, a kékfestő esze nélkül hajigálódzik s utóbb is
összeszaggat minden vásznat, fonalat, szövőszéket.</p>
<p>Ugy is van. Mert Annuska a gróf gyerekkel éppen az udvaron
sétált s karja a gróf karján nyugodott. Ugyanolyan rózsa volt a
lányka keblén, mint a gróf gyerek gomblyukában. Azt pedig csak nem
lehet kivánni, hogy takácslegény szive, keze és lába ilyenkor
rendesen szőjjön-fonjon.</p>
<p>A vén gyolcsos tót dühbe jön, a mikor a kékfestő veszett
kapálódzását látja. A vetitő hol alatta, hol fölötte, de sohase a
közepén jár a fonálnak. Kárba vesz minden. Odaszól mérgesen a
kékfestőhöz:</p>
<p>– Mit csinálsz te ökörbika? Honnan szabadultál te ki ide én
hozzám? Nem szégyenled magad? A Kompaneknél akarsz te takácslegény
lenni?</p>
<p>Ramazetter Vincze föláll, földhöz vágja a vetélőt ugy, hogy
abból sohase lett többé vetélő s vakmerően oda áll a gyolcsos tót
elé.</p>
<p>– Nem vagyok én takács, hanem kékfestő. Nem <span class=
"pagenum"><a name="Page_50" id="Page_50">-50-</a></span> azért
jöttem én ide, hogy a te fonaladat vászonnak szőjjem, hanem azért,
hogy a te lányodat feleségül vegyem. Fiad akarok lenni, nem pedig
takácslegényed.</p>
<p>No, de még a gyolcsos tót se látott ilyen dolgot. Hogy valaki
takácslegénynyé legyen azért, hogy az ő lányát megszeresse! Hajh,
bizony ez a gyerek vagy bolond gyerek, vagy derék gyerek.</p>
<p>Ugy szemre nézve csakugyan derék gyerek. Magas, vállas, nyulánk,
erős. Akkora keze-feje, a mekkora csakugyan nem kell
takácslegénynek. Bátor mint a pandur, a hogy szeme, szava
bizonyitja.</p>
<p>De a gyolcsos tót se esett a feje lágyára.</p>
<p>– Kérő vagy, nem takácslegény? Akkor nem a műhelyben a helyed,
hanem a vendégszobában. Egyik szobában az egyik kérő, másik
szobában a másik kérő, vagy egy szobában mind a két kérő. Van-e
bátorságod hejh? Az a másik kérő gróf ám, főispán fia!</p>
<p>– Nem bánom én, ha herczeg is, ha a nádorispán fia is, én
beszélni akarok a te leányoddal.</p>
<p>– No hát jer!</p>
<p>Bevezette a vendégszobába. A kékfestő előszedte ünneplő fekete
ruháját. Felöltözött szépen, haját rendbehozta, bajuszát kipödörte
s ugy állt a leány elé. Ugy állt ott, mint egy fenyőszál. Komolyan,
bátran, nyugodtan. A gyolcsos tót bemutatta leányának.</p>
<p>– Eddig takácslegényünk volt, ezentul vendégünk lesz, a mig te
akarod, Annuska!</p>
<p>Az a fehér arcz egyet pirult, az a kék szem egyet <span class=
"pagenum"><a name="Page_51" id="Page_51">-51-</a></span> villant,
az az egész tót lány egyik kezét egy pillanatra odatette a kékfestő
kezébe, valamit szólt is hozzá s aztán bement a maga szobájába.</p>
<p>Sok mindenféle érzés rohanta meg egyszerre a tót lány szivét.
Ezek nyomása elől menekült a maga szobájába. Azt hitte, hogy ott a
feszület vagy az imádságos könyv, vagy kanári madara, vagy valami
csoda majd segit rajta.</p>
<p>Hiába hitte azt a tót lány.</p>
<p>Mert ő ugy négy szem között már odaigérte kezét a
gróf-gyereknek. Megszerette talán? Tudja is ő! Jól esett neki a
gyerek udvarlása. Az ő tapasztalatlan lelke előtt csodálatos
hatalom gyanánt állott a fényes, hires, nevezetes ősi Révay-család
neve. Vonzotta őt az a név. Az ifju gróf sokat beszélt neki
őseiről, a kik már jeruzsálemi Endre király idején grófok, bárók,
főispánok voltak. A szklabinai és blatniczai, a trebosztói és
bisztricskai gróf, báró és nemes Révayak! Mennyi ragyogás a multból
s mennyi ragyogás a jövendőre! Fényes kastélyok, nagy angol-kertek,
lovaglás amazonruhában, kocsikázás négy lóval. Ő mindenütt urnő!
Vármegye gyülésén, országnak gyülésén, királynak koronázásán
mindenütt urnő, grófné, a kinek komornák és huszárok szolgálnak s
grófok, bárók, ország zászlósai kezet csókolnak. Még az alispán, de
még a szolgabirák is kezet csókolnak. Neki – a tót lánynak, a
Kompanek Annuskának, a gyolcsos tót leányának, a tót takács
leányának, a ki eddig egyebet se tett, csak a takácslegényeknek és
gyolcsos tótoknak főzte, <span class="pagenum"><a name="Page_52"
id="Page_52">-52-</a></span> keverte és tálalta a kását, gániczát,
nyögvenyelőt, turót, sajtot, aludt tejet, irót, savót,
pujnalevet.</p>
<p>Csak eredj te haza, kékfestő legény, Annuska nélkül. Legföljebb
egy vég vásznat vigy haza magaddal.</p>
<p>Nem szeretett még Annuska bele senkibe. Az ő szive még
mozdulatlan, mint a keletlen kovász. De hátha majd megkel az a
kovász s kidagad a szakasztó kosárból? Erre se gondolt még Annuska.
Jött egy fiatal ember, férjnek való, főur, főnemes, megkérte a
kezét, lánynak férjhez kell menni előbb-utóbb, most itt a jó
alkalom, ő bizony odaigérte a kezét, épen ma este akarta apjának
megmondani.</p>
<p>S most ide jön ez a takács-legény. Nem is takácslegény, hanem
kékfestő legény. S nem is holmi inczi-finczi legény, hanem igazán
derék szál legény. Nem is udvarol, nem is legyeskedik, nem is
dicsekszik a hetvenhetedik öregapjával, hanem eléje áll bátran,
hidegen, nyugodtan s tiszta, érczes hangon e szavakat mondja:</p>
<p>– Annuska kisasszony! Hat hét előtt itt voltam, mint ismeretlen
vándorló legény. Magát megláttam, megszerettem. Apámnak elmondtam a
szándékomat s ő beleegyezett. Most hát ujra itt vagyok s magát,
Annuska kisasszony, feleségül kérem. Elviszem innen Túl a Dunára,
Zalavármegyébe, Sümeg városába, Balaton partjára. Ha ád valamit
vele az édes apja, azt se bánom; ha semmit se ád vele, azt se
bánom. Van két erős kezem, virágzó mühelyem, tisztes mesterségem,
becsületes nevem és becsületes apám, ugy megélünk <span class=
"pagenum"><a name="Page_53" id="Page_53">-53-</a></span> együtt,
mint a hal a vizben. Pénzért, kenyérért, jó tanácsért sohase
szorulunk ki a szomszédságba. Vessen számot a szivével, én már
tisztában vagyok a magaméval.</p>
<p>Hát most mit szóljon ő mindezekre? Se ősök? Se kastély? Se
főuraság? De az igaz, derék fiunak látszik. Az is igaz, hogy a
szive remeg egy kissé, mig e szavakat hallja. Az ő szive? Hiszen ez
a sziv már, sőt még ma is a gróf gyereké volt. De hát olyan gyönge,
olyan kaczér, olyan ingadozó lenne az ő szive?</p>
<p>Mit feleljen? Irul-pirul arcza, akadozik szava, torkát valami
szoritja – mit feleljen?</p>
<p>Szerencsére apja okos ember. Megfogja a kékfestő karját.</p>
<p>– Jer csak legény, hagyjuk a lányt magára, hadd gondolja meg a
dolgot, majd megmondja aztán a maga szándékát holnap vagy
holnapután.</p>
<p>A gyolcsos tót felesége már nem élt. Annuska volt a háznál az
asszony. Vele szokta meghányni-vetni a ház dolgát az apja. Most
aztán volt meghányni-vetni való.</p>
<p>Este, mikor már csak ketten voltak együtt s a vendégek
lefeküdtek, meg is kérdezte Annuskát:</p>
<p>– No lány, mit szólsz hát a dologhoz?</p>
<p>A lány oda borult a gyolcsos tót nyakába.</p>
<p>– Én már kezemet odaigértem a grófnak!</p>
<p>– Mit csináltál? Már odaigérted a kezedet? Talán csak az első
szóra? Még csak nem is alkudtál? Hát te vagy a Kompanek egyetlenegy
lánya? Ha én minden portékámat odaadtam volna alku nélkül első
<span class="pagenum"><a name="Page_54" id=
"Page_54">-54-</a></span> szóra, most is takácslegény volnék és se
gróf, se kékfestő nem futkosna a kezed után.</p>
<p>Az öreg gyolcsos tót természetesen ugy gondolkozott, hogy a sziv
is csak olyan vásári áru, mint a végvászon. Az ember először
magasra tartja s ha akad bolond: megveszi az magas áron is. Ha
másként nem megy: igaz áron adjuk el. Ha igy se sikerül: áron alul
is elvesztegetjük. De alku nélkül a szivet se kell adni.</p>
<p>Vagy talán mókázott az öreg gyolcsos tót?</p>
<p>Az is meglehet. Hiszen a gyolcsos tótnak is csiklandozta szive
táját a főuri atyafiság.</p>
<p>– No lány, ha már odaigérted a kezedet: akkor igéretedet meg is
kell tartanod.</p>
<p>A lány megint oda borult az apja nyakába:</p>
<p>– Édes jó apám uram, nem kellene ezt egy kissé még
meggondolnunk?</p>
<p>Most tudott már mindent a gyolcsos tót. Ingadozik már a lány
szive a gróf és a kékfestő között. Csakhogy még nem dőlt el
egészen, se az egyik, se a másik felé. No majd eldönti ő.</p>
<p>Napközben Annuska többnyire a gróf-gyerekkel járt-kelt, sétált,
csevegett. De étkezésnél délben, este mindig velük volt a kékfestő
is.</p>
<p>Csodálni lehetett ezt a kékfestőt. Egészen bizott magához és a
lányhoz. A legyeskedést átengedte a gróf-gyereknek. De sehogy se
akart elmozdulni a háztól, mintha csak azt várta volna, hogy
kitegyék a szürét. Vagy talán a szegre akasszák! <span class=
"pagenum"><a name="Page_55" id="Page_55">-55-</a></span></p>
<p>Észrevette, hogy a vén gyolcsos tót korán kel s a mint fölkel s
fölöltözik: nyomban letérdel ágya előtt, kezeit összeteszi s
imádkozik nagy áhitattal. Isten áldását kéri magára, lányára, többi
gyerekére, takácslegényeire, gyolcsos tótjaira, elhalt feleségére s
minden meglevő és ezután leendő gyolcsos tótra s mindenféle tótra.
Azután kimegy a kertbe s a vendégszobák ablakain át benéz
vendégeihez, a grófhoz és a kékfestőhöz. A vendégszoba ablakai a
kertre néztek.</p>
<p>No gyolcsos tót, ha kiváncsi vagy, te is láss valamit.</p>
<p>A kékfestő még korábban fölkelt, mint a gyolcsos tót. Legalább
félórával. Azután fölöltözött s várta a gyolcsos tótot. A mint
léptei dobogását közelegni hallotta: ő is letérdelt ágya előtt, ő
is összetette kezeit s ő is imádkozott nagy áhitattal apjáért,
magáért, szülővárosáért, valamennyi kékfestő legényért.</p>
<p>Meglátta ezt a gyolcsos tót!</p>
<p>Hajh bizony ez a kékfestő legény derék legény.</p>
<p>Oda ment a gróf-gyerek ablakához, beleskelődött azon is.</p>
<p>A gróf-gyerek ott feküdt az ágyon; két keze, két lába négyfelé,
valamennyi ruhája tizennégy felé. Alszik rettenetesen. Sőt épen a
fal felé fordul s hortyog, csak ugy harsog.</p>
<p>Hm! Az egyik istenfélő, a másik istennel nem törődő. Az egyik
korán kelő, a másik későn kelő.</p>
<p>Korán kelni: nagy dolog ez!</p>
<p>Nem azért, a mit a közpéldabeszéd mond: a ki <span class=
"pagenum"><a name="Page_56" id="Page_56">-56-</a></span> korán kel,
aranyat lel. Lel a manót, nem aranyat. Veszt is el valaki mai
napság aranyat. Még ezüstöt se. Egy-két rongyos rézfillért talán
lehet találni itt-amott, de aranyat ugyan nem találni. Hány
gyolcsos tót, drótos tót, üveges tót, olajos tót, arató és
napszámos tót jár szerte a világban későn-korán, de egy se talált
még aranyat. Az a példabeszéd tehát semmit sem ér. Az igaz, hogy
nem is hallgat rá senki.</p>
<p>De az is igaz, hogy a ki korán kel: korán fekszik, s a ki későn
kel: későn fekszik.</p>
<p>Ez a nagy dolog. A későn fekvés.</p>
<p>Napnyugta után csak a bagoly, bőregér és ujságiró dolgozik.
Mindenki más, a ki későn fekszik, hiábavalósággal tölti az időt,
nem hasznos munkával.</p>
<p>Asszony, kártya, borital, muzsika: ez a későn fekvők időtöltése.
Egyik rosszabb, mint a másik. A ki már legénykorában is későn
fekszik s későn kel: mi lesz abból akkorra, a mikor már feleség és
hét gyerek is van a háznál? De mi lesz a takácsmühelyből és
kékfestőmühelyből? És mi lesz a grófi uradalomból? Megmarad-e
Szklabina és Blatnicza, Trebosztó és Bisztricska? Dehogy marad. A
reggeli munka hozza a hasznot, nem a délutáni. Ha pedig az uradalom
sohase hoz délelőtt hasznot: akkor a gyolcsos tótnak kell majd a
pénzzel előállani. De ha pénze nem lesz: hol lesz akkor a
becsülete? Holott mikor pénze van, se valami nagy az uraságok előtt
a becsülete.</p>
<p>Hajh, hajh! Nézzük csak, mit csinál az imádkozás után a kékfestő
legény? <span class="pagenum"><a name="Page_57" id=
"Page_57">-57-</a></span></p>
<p>Hát bizony a kékfestő legény végignézte a tehénólat, lóaklot,
baromfiházat; disznók, kecskék, juhok tanyáját. Megnézett mindent,
kikérdezett mindenkit s megdicsérte vagy összeszidta, kit-kit
érdeme szerint, az összes cselédeket. Azután benézett a mühelybe s
gondosan megvizsgálta a takácslegényeket s a csipkeverő lányokat,
mintha sohase látta volna őket.</p>
<p>– Te lány, gondoltál-e valamit?</p>
<p>– Nem, édes jó apám uram!</p>
<p>– Tudod-e, hogy minden vendéggel egyenlően kell bánni?</p>
<p>– Tudom.</p>
<p>– Nem tudod. Mert az egyik vendégnek odaigérted a kezedet, a
másiknak nem.</p>
<p>– Óh, édes jó apám uram, mi lenne akkor, ha én a másiknak is
odaigérném a kezemet?</p>
<p>Mi-e?</p>
<p>Hát az lenne, a mi lett, pedig még Annuska oda se igérte a
kezét. A gróf-gyerek se volt vak. Ő is jól látta már, hogy a
gyolcsos tót és a tót lány kihez kezd huzódni. Egyenesen
megszólitotta a gyolcsos tótot.</p>
<p>– Kompanek, mit keres itt a háznál ez a kékfestő legény?</p>
<p>– Hajh bizony lányt keres, méltóságos uram.</p>
<p>– De hiszen itt vagyok én már!</p>
<p>– Hajh bizony az az én szerencsém. Ha méltóságod itt nem volna,
már el is vitte volna a lányomat az a kékfestő legény.</p>
<p>A gróf-gyerek egy darabig szótlanul nézett a vén <span class=
"pagenum"><a name="Page_58" id="Page_58">-58-</a></span> gyolcsos
tótra. Azután oda füttyentette kocsisát s befogatott. Felült a
kocsira, a tót lány előtt megemelte a kalapját s ugy el-kihajtott
az udvarból, csak ugy porzott utána az udvar is, az utcza is.</p>
<p>Egy Révay csak nem szállhatott versenyre kékfestő legénynyel egy
tót lányért.</p>
<p>Egy hónap mulva Sümegen volt a szép Annuska. Olyan magyar
menyecske vált belőle, hogy fele vármegye megbámulta.</p>
<p>Mikor nekem ezt Ramazetter Vincze harmincznyolcz év előtt
badacsonyi szőlejében elbeszélte: mellette ült felesége is, az
egykori szép Kompanek Annuska. Kötögetett. De a férje pajzánul
rámutatott.</p>
<p>– Ez a csunya vén asszony volt az a tót lány!</p>
<p>Öreg asszony volt, de bizony még akkor is szép asszony volt az
Annuska. Nem is felelt e szóra egyebet, csak annyit mondott nagy
csendesen:</p>
<p>– Sok hiábavalóságot beszélsz bizony Vincze e mai napon!</p>
<h3>III.</h3>
<p class="summary">(Nőtlen ember nem takarit. – Házassági szerződés
a tót leánynyal. – A régi pénzek számitása. – A dögbőr története. –
A széna-zab szállitása. – A meggazdagodás törvényei. – A kékfestő
elveszit harminczezer forintot. – Öngyilkos akar lenni. – Összejön
Inkey Kázmérral s elutazik idegen országokba. – Mit tapasztal
Londonban? – Az indigo. – A Charwood és Owen-ház. – Szóba se áll a
kékfestővel.)</p>
<p>Volt hát már Ramazetter Vinczének, a kékfestő legénynek
felesége. Szép leány, kedves menyecske, jó asszony. Azt irják, azt
mondják ugyan nekem, hogy a neve nem Annuska volt, hanem Zsófika
volt. El is hiszem, <span class="pagenum"><a name="Page_59" id=
"Page_59">-59-</a></span> nem is bánom; – az én emlékezetemben
Annuska maradt, hát csak ugy irtam. Én őt harmincznyolcz esztendeje
nem láttam, huszonöt év óta pedig Sümegnek még tájékán se jártam,
tévedhet az ember.</p>
<p>»Hogy az ember meggazdagodjék, ahhoz először is jó feleség
szükséges.«</p>
<p>Ezt a kékfestő mondta. Én meg azt kérdeztem:</p>
<p>– Hát a ki nőtlenül is meggazdagszik?</p>
<p>– Ilyen ember az én ismerőseim közt nincs. Vagyont gyüjteni: az
egyik dolog. A gyüjtött vagyont megőrizni: a másik dolog. Mind a
kettőre egyes ember, ha egészséges ember, nem alkalmas. Az egyik
dolog az asszony dolga. Asszony nélkül okos ember vagy nem gyüjt,
vagy nem takarit. Csak bolond ember takarit a sirok férgei
számára.</p>
<p>Ez is egyik elve volt a gazdag kékfestőnek.</p>
<p>Házassági szerződése ugyan csak szóbeli volt az öreg gyolcsos
tóttal, de azért hűségesen megtartotta mind a kettő.</p>
<p>Az volt a kérdés: hogy osztoznak meg Magyarország fölött. Mert
hogy a gyolcsos tót ezentul is elárassza olcsó kelmével a túl a
dunai vármegyéket: ez a kékfestőnek nem vált volna tetszésére.
Végre is az öreg gyolcsos tót beleegyezett abba, hogy Zala-,
Somogy-, Baranya-, Vas- és Veszprém vármegye legyen a kékfestőé, a
többit megtartja magának. A kékfestő ugyan dévaj kedvében
megengedte, hogy csengőt, kolompot és nadrágszijat azokban a
vármegyékben is árulhasson a gyolcsos tót: de ezt az ajánlatot
köszönettel visszautasitotta a gyolcsos tót. A mit ő az
<span class="pagenum"><a name="Page_60" id=
"Page_60">-60-</a></span> országból odaád leányának és vejének:
odaadja egészen. Kislelkü a gyolcsos tót nem lehet.</p>
<p>Következett a házassági szerződés második pontja. Milyen vászon,
mennyi vászon, milyen áron?</p>
<p>Az öreg kékfestő, Ramazetter Leopold, eddig a vásznat vagy a
bécsi lerakatokban, vagy a brünni országos vásárokon szerezte be.
Szállitotta pedig tengelyen; a mennyit tudott, a maga kocsiján, de
ez kevés volt; – a tömeget fuvarosok szállitották Győrig hajón,
Győrből tengelyen. Sokat hoztak az osztrák borhordó szekerek is.
Bécsből Sümegig üres hordó, vászonteher; Sümegről Bécsig tele
hordó.</p>
<p>Ez adott gondolatot a borkereskedéshez is. De erről később
beszéljünk.</p>
<p>A vám minden rőfnél majdnem egy pengő krajczárra rugott. Ezt a
pengő krajczárt akarta a kékfestő legény megmenteni.</p>
<p>Az alku tehát igy történt:</p>
<p>A karton legyen 33 hüvelyk széles, a mollinos gyolcs legyen 29½
hüvelyk széles. Ezek voltak a rendes számok.</p>
<p>Egy negyed bécsi négyszöghüvelyk kartonon 19 lánczfonál és 17
vetülékfonál legyen, a lánczfonál minősége pedig megfeleljen a 36
számjegynek, a vetülékfonálé a 42-nek. Igy volt meghatározva a
mollinos is. Számra nézve 14 a láncz, ugyanannyi a vetülék,
minőségre nézve pedig 20 a láncz és 18 a vetülékfonál.</p>
<p>Igy kell fonni, szőni ma is. Mert hatvan év óta a csillagok,
országok, birodalmak és uralkodók változhattak, <span class=
"pagenum"><a name="Page_61" id="Page_61">-61-</a></span> de a
gyolcsnak, vászonnak változnia nem volt szabad. Hamisság és
hamisitás ugyan elég történik azóta, de arra való a gyolcsos tót és
a kékfestő szeme és tudománya, hogy a hamisságot észrevegye.</p>
<p>Mennyi tudománya van a gyolcsos tótnak! Ezt a mi jó gazdálkodó
magyar emberünk el se tudja képzelni. Csak azt gondolja, hogy egy
nagy kalap, egy szük nadrág, egy bocskor, egy tüsző s egy kocsi
vászon, ebből áll a gyolcsos tót. Ez is kell hozzá, az igaz, de
kell még ezenkivül mérhetlen tudomány is.</p>
<p>Abban az időben krajczár, garas, huszas és forint volt a
pénzbeli beszéd. De a krajczár is, garas is, forint is kétféle
volt. Az egyik volt kongó, a másik volt pengő. Az egyik volt váltó,
a másik volt ezüst. Három krajczár volt egy garas, husz garas volt
egy forint. Huszonnégy pengő krajczár volt egy váltó forint, husz
pengő krajczár volt egy huszas, három huszas volt egy pengő forint,
harmadfél váltó krajczár volt egy pengő krajczár s ha valaki két
huszassal akart kifizetni egy váltó forintot, még visszakapott
negyven váltó krajczárt vagy pedig tizenhat pengő krajczárt. A
huszast nem lehetett garasra, a pengő garast nem lehetett váltó
krajczárra, a váltó garast nem lehetett pengő krajczárra
felváltani. Se a garasnak, se a krajczárnak nem volt fele, mert
félkrajczárra nem volt pénz. A hány rézpénz, annyiféle. Volt váltó
krajczáros, volt pengő krajczáros rézpénz. Volt váltó garasos is,
de már pengő garasos nem volt. A váltó garasos is háromféle volt.
Az egyikre 30 volt irva, a másikra 6, <span class=
"pagenum"><a name="Page_62" id="Page_62">-62-</a></span> a
harmadikra 3. A gyolcsos tót és a köznép mind el tudott ezen
igazodni, de ha egy szobatudós tanárember kiment a vásárba valamit
venni, elvitte magával a logaritmusok könyvét, hogy kiszámitsa,
miért mennyit kell fizetnie. A csillagok távolságát előbb ki tudta
számitani, mint azt, mibe kerül ötnegyed rőf szatying. Nem száz
krajczár volt ám akkor egy forint, hanem hatvan krajczár,
ennélfogva, ha valaki töredékforinttal akart töredékforintot
sokszorozni vagy elosztani: hétszámra dolgozhatott, még se ért
véget, mert örökké végtelen töredékekbe keveredett. Lord Percival,
a pestmegyei dabasi angol sohase tudta megtanulni a magyar pénzt s
ha váltott vagy vett valamit, csak egy marok pénzt tartott a
tenyerén, válogassa ki az eladó, a mi neki jár. Tatában is
megtelepedett egy angol, Mister Cook és neje; ez meg rendes
számtisztet tartott magánál, ezzel járt boltba, piaczra, vásárra.
Irt is egy röpiratot arról, mennyi bolondság van Magyarországon, de
ezek közt mégis legnagyobb a pénzbeli számitások bolondsága.</p>
<p>Elvégre a kékfestő legény s a gyolcsos tót szépen megegyeztek
mindenben s ekként kapott a kékfestő a tót leánynyal női hozományba
öt vármegyét túl a Dunán. S talán valami százezer forintot. De hogy
váltóban-e, pengőben-e: nem tudom. S mindezen felül olcsó gyolcsot,
vámmenteset. A leány után ez ért legtöbbet.</p>
<p>De azért a tisztes gazdagodás vágya nem csökkent szivében.
<span class="pagenum"><a name="Page_63" id=
"Page_63">-63-</a></span></p>
<p>Egykor Szombathelyre ment nagy kocsi kékfestőruhával a vásárra.
Furcsa esetei voltak.</p>
<p>Egy falunál Kemenesalján az út nagyot kerül a falun keresztül,
de egy gyalogút, sokkal rövidebb, vezet a kertek alatt. Ramazetter
küldi a kocsit az országuton, ő maga leszáll, botját kezébe veszi s
megy gyalog a kertek alatt a gyaloguton. Ruhája félig utas, félig
mesteremberes; sapkája palacsinta, a minőt akkor csak a zsidók
viseltek.</p>
<p>A mint egy szilváskert végén ballag, hall egy kiáltást:</p>
<p>– Hejh zsidó, jer ide!</p>
<p>Körülnéz: kinek szól a kiáltás. Meglát a szilvásban egy paraszt
suhanczot, a mint épen ő neki integet.</p>
<p>– Ejnye, gazember!</p>
<p>Fogja a botját, most mindjárt agyonüti azt a kölyköt, hogyan
meri őt zsidónak nézni. De előbb gondol egyet.</p>
<p>– No, no, Vincze! Mielőtt agyonütnéd, kérdezd meg, mit akar?</p>
<p>Ezt ugy magában mondta, de azután odafordult a suhanczhoz:</p>
<p>– Mit akarsz héjh?</p>
<p>– Van itt egy dögbőr, borjubőr, vidd el.</p>
<p>– Ejnye, akasztani való!</p>
<p>Most már csakugyan két kézre fogja a botot; most már csakugyan
agyon kell ütni a sihedert. Neki, a gazdag kékfestőnek mondani,
vigye el a dögbőrt!</p>
<p>Megy a kölyök felé, hogy agyonüsse. Azonban megint gondolt
egyet. <span class="pagenum"><a name="Page_64" id=
"Page_64">-64-</a></span></p>
<p>– No, no, Vincze! Mielőtt agyonütnéd: kérdezd meg legalább, hogy
adja a dögbőrt.</p>
<p>Ezt is ugy magában mondogatta, de azután hangosan is
kérdezé:</p>
<p>– Mi az ára annak a dögbőrnek?</p>
<p>– Egy huszas.</p>
<p>Odament a kékfestő. Kifizette a huszast, a bőrt összehajtotta,
vállára vetette s a falu másik végén feldobta kocsijára. A nyers
borjubőrnek négy huszas volt az ára, tehát a vételár háromszáz
perczentet hozott egy nap alatt.</p>
<p>– A tisztességes hasznot nem kell szégyenleni, uram, akárhonnan
jön az. Igy szerez az ember vagyont!</p>
<p>– – – A katonaság számára akkor is szállitottak zabot, szénát,
szalmát. De csak zsidók szállitottak. Magyar ember ilyesmivel nem
vesződött. Egerszegen, a megye székhelyén volt a nyilvános
árlejtés. Mindig csak zsidók voltak az árlejtésen. Ramazetter
tudta, hogy jó nyereséggel jár az üzlet. Miért ne pályázzék ő is?
Miért legyen a haszon csak a zsidóé? Hiszen egyéb nem kell az
üzlethez, csak elegendő ész és elegendő pénz. Neki pedig megvan
mind a kettő.</p>
<p>Berándul Egerszegre a nyilvános árlejtésre.</p>
<p>Odamegy a számvevő hivatalba, a hol folyt az árlejtés s beteszi
az óvadékpénzt vagy bánatpénzt.</p>
<p>A zsidók összenéznek. Nini, ez a sümegi gazdag kékfestő. Mit
akar ez? A maga képében jár ez, vagy valakinek a helyettevalója?
Kékfestő csak nem szállit zabot. A zabot nem a műhelyben készitik.
Másnak <span class="pagenum"><a name="Page_65" id=
"Page_65">-65-</a></span> helyettevalója csak mégse lehet. A gazdag
kékfestő ilyenre csak nem adja fejét.</p>
<p>Mind ott vannak a pénzes zsidók. A Guttman, a Steiner, a Barón,
a Scheiber, a Lipschitz, a Lackenbacher, a Krausz, a Grün, a
Hoffman és a többi Kanizsáról, Keszthelyről, Sümegről,
Szombathelyről, Egerszegről, Szentgrótról. Összedugják a fejüket s
elhatározzák, hogy Ramazetterre, ha komolyan akar vállalkozni,
ráverik és rajthagyják a zabot.</p>
<p>Ramazetter komolyan vállalkozott. A zsidók rettenetes olcsón
rajta hagyták a zabot. Három évre szólt a szerződés.</p>
<p>Az első félévben rossz volt a helyzet, vesztett tizezer
forintot. A második félévben jó volt a helyzet, nyert tizezer
forintot.</p>
<p>Az év végén eljöttek hozzá a zsidók, a szokott vállalkozók.</p>
<p>– Nem a Ramazetter urnak való mesterség ez. Tessék a szerződést
nekünk átadni, fizetünk évenként tizezer forintot. Szép haszon ez s
aztán a kisujját se kell érte megmozditani.</p>
<p>– Igaz a!</p>
<p>Átadta a szerződést s igy minden munka és koczkázat nélkül
kapott tiszta huszezer forintot.</p>
<p>– Lássa uram, mondotta nekem. Tisztességes munka után meg lehet
élni becsületesen, de meggazdagodni nem. Meggazdagodni csak a
vállalkozónak lehet, a ki helyett más dolgozik.</p>
<p>Voltak ilyen bölcs mondásai nagy számban. <span class=
"pagenum"><a name="Page_66" id="Page_66">-66-</a></span></p>
<p>»Ostoba a tömeg, mikor a gazdagságról mond itéletet.«</p>
<p>»Erénynek nézi a sikert, becstelenségnek a bukást.«</p>
<p>»Ha gazdag ember gazdagodik: azt mondja rá, jól dolgozik.«</p>
<p>»Ha szegény ember gazdagodik: azt mondja rá, sokát lop.«</p>
<p>»Ha zsidó ember, mesterember, tanult ember vállalkozik: azt
mondja rá, üzérkedő.«</p>
<p>»Ha mágnás ember vállalkozik: azt mondja rá: nemzetgazda.«</p>
<p>»Észreveszi a szegényt, mikor gazdaggá lesz s azt mondja rá:
bölcs.«</p>
<p>»Észreveszi a gazdagot, mikor szegénynyé lesz s azt mondja rá:
buta.«</p>
<p>»A ki se nem szegény, se nem gazdag: azt sohase veszi
észre.«</p>
<p>»A pénzt emberségnek tartja, de az emberséget nem tartja
értéknek.«</p>
<p>»Adósságot csinálni: okosság dolga; – adósságot megfizetni:
becsület dolga. Sokan nem tudják ezt.«</p>
<p>– Ilyen a tömeg, uram!</p>
<p>A negyvenes évek vége felé már annyi pénze volt Ramazetternek,
hogy tőkéinek egy részét Pesten kellett kamatra elhelyeznie.
Zalamegyében még nem volt takarékpénztár, állampapirost akkor még
magyar ember nem vett, záloglevelek nem voltak, ipari vagy egyéb
vállalati részvények nem voltak, a pénzt kamatra kellett kiadni,
hogy maga-magát meg ne egye, mint a sajt. <span class=
"pagenum"><a name="Page_67" id="Page_67">-67-</a></span></p>
<p>Zalában ugyan ki lehetett volna adni kamatra könnyü szerrel. De
csak az uraknak. Hertelendy, Bogyay, Skublics, Inkey, Kisfaludy,
Barcza, Szentgyörgyi Horváth, Csányi, Zalabéri Horváth, Szentgróti
gróf Batthyány, Diskay, Saáry, Kerkapoly ugyan akadt volna Sümeg
környékén, a ki kamatra elfogadta volna kölcsön a pénzt, de a
kékfestő ezekkel jó barátságban, kölcsönös becsülés viszonyában meg
akart maradni, a mi meg nem történhetett volna, ha adósaivá
válnak.</p>
<p>Kamatos kölcsönt akkor csak a zsidó, meg a pap adhatott. Csak a
zsidónak, meg a káptalannak volt fölös pénze. Ha más adott
kölcsönt: annak a legelső vitatkozásnál uzsorás volt a neve. A
zsidó nem törődött ezzel, a papot pedig nem igen bántották. A
káptalan firól-fira otthagyta adósánál a pénzt, sokszor ott is
felejtette.</p>
<p>Ramazetter már ott forgott az urak társaságában. Nem akart e
társaságban hitelező lenni. Kutya dolga volt akkor a hitelezőnek.
Adott ugyan megszorult uri barátainak pénzt mindenkor, de kamat
nélkül, rövid időre, irás nélkül.</p>
<p>– Megyei ur, ha irásra vesz föl pénzt, sohase fizet a kikötött
időre, se kamatot, se tőkét, inkább pörre ereszti a dolgát. De ha
szakállára adom: pontosan megfizet. Mert igy nem a törvény dolga,
hanem a becsület dolga az adósság.</p>
<p>Miért nem követik ma ezt az elvet a bankok, takarékpénztárak?
Nem lenne szükségük annyi igazgatóra, könyvelőre, ellenőrre,
hivatalnokra, szolgára, pörre, <span class="pagenum"><a name=
"Page_68" id="Page_68">-68-</a></span> bélyegre, jogtanácsosra.
Paradicsom lenne az életük. Sohase lenne heverő pénzük, rögtön
kiadhatnák minden pénzüket. Az igaz, hogy ma már akadhatna olyan
adós, a ki becsületre nem fizetné vissza adósságát.</p>
<p>A kékfestő tehát Pesten helyezett el ötven-hatvanezer forintot.
Egyik adósa harminczezer forint erejéig valami Sebastiani nevü
gazdag polgár volt.</p>
<p>Ugy karácsony ünnepe táján 1847-ben haza jön Pestről Sümegre a
Scheiber zsidó és elmondja a pesti ujságokat a kékfestőnek. A
nádorispán a télen nem ád udvari mulatságot, mert nem jön haza
Pozsonyból. Mihelyt kitavaszodik, fölhuzzák a lánczhid lánczát. Az
Üllői-úton olyan kaszárnya épült, Bécsben sincs olyan. A Beleznay
gróf a rácsos léczkapujára lövöldöz czélba az utcza felé, az arra
járók csak hason mászva mehetnek el a kapu előtt. Wesselényi
megvakult. A tengeliczi uraságnak kimetszették a zsebjét, tizezer
forint volt a bugyellárisában. A Sebastiani és a Beálló nevü görög
megbukott. És igy tovább.</p>
<p>– Semmi tovább, Scheiber. Kitől hallotta a Sebastiani
esetét?</p>
<p>– A Csillag László ifju urtól, a ki ott volt az
inventálásnál.</p>
<p>Ne neked, kékfestő. Oda a harminczezer forint!</p>
<p>Talán még sincs oda. Uj év után 1848-ban, ugy január közepén
kocsira ül Ramazetter s elhajtat Pestre. Utánanézni a pénznek.</p>
<p>Nézhetett az után. Ügyvédje csak azzal biztatta, hogy ugy tiz
esztendei pörösködés után talán megkap a <span class=
"pagenum"><a name="Page_69" id="Page_69">-69-</a></span> pénzéből
néhány száz forintot s költsége se lesz több pár ezer
forintnál.</p>
<p>Szépen vagyunk. A harminczezer forintnak tehát vége van.</p>
<p>Harminczezer forint! Sok pénz az!</p>
<p>Hatszáz hold jó földnek ára ez uri kastélylyal, gazdasági
épületekkel s mindenféle lábas jószággal.</p>
<p>Ekkora birtokkal ur az ember. Nemessé is lehet, táblabiróvá is,
tekintetes urrá is! Éppen azon törte már a fejét, hogy vesz egy
szép előkelő nemesi birtokot.</p>
<p>Harminczezer forinton vehet az ember százezer rőf finom kartont
vagy ötezer bécsi font jó fajta bengáli indigót. Ezt feldolgozzák a
legények s nyer rajta az ember ujabb harminczezer forintot.</p>
<p>Tehát nem is harminczezer forint, hanem legalább is kétszerannyi
a veszteség.</p>
<p>Iszonyu pénz! Száz meg száz kékfestő egész életén át nem gyüjt
ennyit. Száz negyedtelkes jobbágy él meg ennyi tőkevagyonból
családjával. S ő ezt most mind elvesztette. Nem is tudja többé ezt
megkeresni ebben az életben. A másvilágon pedig ugy se törődik
vele. De ha megkeresné is: ez már örökre elveszett.</p>
<p>Hát érdemes még élni? Hát ér ez a rongy élet még valamit, ha
ennyi pénz elveszhetett? Pedig ő se nem ugy lopta, se nem az
utfélen találta ezt a pénzt. Izzadt, fáradt, dolgozott érte, mint a
barom. S most mindennek vége.</p>
<p>Hogy menjen ő haza most már?</p>
<p>Mit szólnak majd az emberek? Azt mondják majd: <span class=
"pagenum"><a name="Page_70" id="Page_70">-70-</a></span> mégis csak
szamár ez a gazdag kékfestő. Oda van a pénz, oda lesz a tekintély s
utóbb oda lesz a becsület is.</p>
<p>Nohát nem megy haza. Sehova se megy, leszámol az élettel. Legyen
hát vége mindennek.</p>
<p>Fölakassza magát?</p>
<p>Könnyü dolog, gyorsan is megy, pénzbe se kerül. De csunya dolog.
Ugy lóg a szegen az ember, mint a tarisznya. Csakhogy a tarisznya,
ha leveszik a szegről, akkor is tarisznya marad. De az ember, mire
leveszik a szegről, annyit se ér, mint egy rongyos tarisznya.</p>
<p>Agyonlője magát?</p>
<p>Hiszen pisztolya sincs. Elmenjen érte a boltba? Kiadjon érte hat
ezüstforintot? Hát nem elég veszteség már a harminczezer forint is?
A lövöldözés nem is a kékfestő mestersége. Nemes embernek,
duhajnak, pandurnak, kerülőnek mestersége az. Ő pedig sohase
kontárkodott másnak mesterségébe.</p>
<p>Bolondság! Mit töri ő a fejét e fölött? Hiszen nem otthon van
Sümegen, hanem itt van Pesten, a hol a Duna folyik. Hiszen éppen
arra való a Duna, hogy beleölje magát az ember. Éjjel, sötétben
senki se látja, ugy eltünik. Igaz, hogy ilyenkor, télen, januárban
hideg a Duna, de hiszen nem sokáig lesz az hideg. S aztán elviszi
az embert némán, szeliden, csöndesen arra aláfelé. Tolnán, Baranyán
keresztül. Valahol valami zátonyon füzesek és rekettyék közt
kiteszi a partra, a tiszta homokra, ott a tutajosok megtalálják,
eltemetik, kalapjukat levéve imádkoznak is fölötte. Sohase tudja
meg senki, hová lett a sümegi <span class="pagenum"><a name=
"Page_71" id="Page_71">-71-</a></span> gazdag kékfestő. Sőt az a
semmirevaló Sebastiani egész életén át rettegni fog, hogy egyszer
csak előterem hitelezője s egy furkós bottal jól ellazsnakolja. Nem
lesz neki se éjjele, se nappala, jóizü falat meg nem fordul a
szájában soha ezentul. Ugy kell neki.</p>
<p>Igy lesz hát legjobb.</p>
<p>A sok tünődésben este lett. Hat órakor olyan sötét volt már,
mint a szurok. Kiment a Duna partjára, arra a nagy sivatagra, a hol
most a Lánczhidra megy az ember. A Lánczhid oszlopai ugy álltak ott
a sötétben, mint óriási szobrok. Az Eötvös-tér még nem volt meg.
Rakpart, Korzó, Mária-Valéria-utcza, Petőfi-tér minden hiányzott.
Szemetes, piszkos, omladékony partja volt a Dunának, széles parti
mezővel a házak soráig. Tél volt, kemény szellő fujdogált, üres
volt az egész térség, nem járt ott se ember, se kutya, se rendőr,
se járókelő. Csak egypár dunaparti lebujban kurjogattak a
tivornyázók.</p>
<p>De valaki mégis járt ott. Kalapja, fejtartása, ingó járása a
sötétben egészen olyan, mint Inkey Kázméré.</p>
<p>Csakugyan Inkey Kázmér volt, Zalamegye egyik előkelő
nagybirtokosa s Ramazetter Vinczének jó ismerőse.</p>
<p>Egymáshoz érnek, megismerik egymást, kezet fognak.</p>
<p>– Jó estét, Ramazetter! Mit keres maga itt ezen a csuf
helyen?</p>
<p>– Én bizony egy kissé bele akarom magam ölni a Dunába.</p>
<p>– Nono! Tyukszem vagy fogfájás? <span class="pagenum"><a name=
"Page_72" id="Page_72">-72-</a></span></p>
<p>– Nem a! Elvesztettem harminczezer forintot.</p>
<p>– Nem éppen gyerekség. De én mégis rosszabbul jártam. Én három
nap alatt elvesztettem a Kaszinóban hatvanezer forintot. Éppen
azért sétálok itt: kissé szellőztetni a fejemet. A zsebem már ugy
is szellős.</p>
<p>A gazdag kékfestő hátrahőkölt.</p>
<p>– Hatvanezer forintot és mit fog most csinálni méltóságod? Jön
velem a Dunába?</p>
<p>– Kissé tovább megyek. Utazni megyek. Veszteség után jól esik a
szórakozás, talán kis okulás is lesz belőle.</p>
<p>Átkozott sötét volt ott a Dunaparton. Égett ugyan néhány
szégyenlős lámpa a házak előtt s a tulsó parton a Szent-Gellérthegy
alatt is pislogott volna kettő vagy három, de azért sötét volt. De
a gazdag kékfestő agyában mégis nappali világosság lobbant föl
Inkey szavaira.</p>
<p>– Isten engem ugy segéljen, igaza van méltóságodnak. Én is
megyek utazni.</p>
<p>Szállására ment, becsomagolt, feleségének levelet irt, a gyors
parasztokkal még az este összebeszélt s másnap este későn már
Bécsben tette fejét pihenőre.</p>
<p>Prága, Drezda, Berlin, Amsterdam egymásután jöttek sorra.
Mindent megnézett mindenütt. Látott sokat, tanult sokat, tapasztalt
sokat s lassankint feledni kezdé a harminczezer forintot.
Terringettét, maradt még neki négyszer annyi s százhuszezer forint
még külföldön is vagyonszámba megy. Hát Sümegen hogyne menne
vagyonszámba? <span class="pagenum"><a name="Page_73" id=
"Page_73">-73-</a></span></p>
<p>Áthajókázott Angliába is s meg sem állt Londonig. Ott szállt meg
valahol a West-Stradon a Waterloo-Bridge közelében. Nem is volt
olcsó a vendéglője, de nem bánta ő ezt most már. Elhatározta, hogy
ott marad hetekig.</p>
<p>Nem is kocsikázott sokat. Gyalog járt. Megnézett mindent, a mibe
csak beleakadt. Nagy világ az a London városa.</p>
<p>Egy hét mulva gyalog akart végigmenni a Temze balpartján a város
végéig. Elindult hajnalban, elérte és megkerülte a Towert s a
London-dockot, valahogy rábotlott az East-India-Dock-Roadra s ezen
egyenesen oda talált a keletindiai Import-Dockhoz. Éppen Indiából
jött nagy bolond hajók rakodtak ki, megtetszett neki a nagy
sürgés-forgás, odament a kirakodók, málházók, napszámosok,
teherhordók közé, taszigálták ugyan jobbra balra, de ő csak ott
maradt s nézte a csomagokat.</p>
<p>Nagy oka volt rá.</p>
<p>Látott ugyanis ládákat, csomagokat, göngyölegeket, melyek mintha
ismerősei lettek volna.</p>
<p>Föliratok a csomagokon: Bengál, Behár, Madrás, Benares, Oudbes,
North-West, Provinces stb. Azután furcsa betük: Faktory CMCK vagy
KCZ vagy BNE s több efféle. Az apja is, ő is Bécsben szokták a
Kohnberger czégnél s Pesten néha a Brüll czégnél a kékfestéshez
szükséges indigót bevásárolni s ott látott ő ezeknél efféle
ládákat, csomagokat, göngyölegeket, föliratokat és betüket.
<span class="pagenum"><a name="Page_74" id=
"Page_74">-74-</a></span></p>
<p>Kérdezte: mi van azokban a csomagokban? Hárman is oldalba
ütötték, mig utóbb egyik goromba málhás mégis csak megmondta, hogy
indigó.</p>
<p>– No Vincze, szólt önmagához, most vagy már jó uton!</p>
<p>Azután nyomban kérdezősködött: hova, kihez, melyik czéghez,
miféle raktárba szállitják a hajókról az indigót? Ezért is kapott
vagy tizenöt oldalba ütést, de azért utóbb a feleletet is csak
megkapta. Természetesen a czég neve vagy Brown volt vagy Smith, de
volt Wharton is és White is.</p>
<p>Elég volt a Dockokból, ment a czégekhez. Valóságos nyomozást
tartott a különféle indigók természete, belső értéke és ára, vámja,
vitelbére tárgyában s rájött arra, hogy ha ő egyenesen Londonból
veszi az indigót az első forrásból: akkor ő Trieszten át annak
bécsi fontját megkapja 3–4–5 és fél forinton.</p>
<p>Ejh-hajh, Brüll és Kohnberger Pesten és Bécsben, ti ugyan derék
emberek vagytok! Ti éppen 5–6 és 7 forinton adjátok a sümegi
kékfestőnek az indigót, tehát másfél forintot nyertek egy bécsi
fonton, tehát 168 forintot egy métermázsán!</p>
<p>Mégis csak jó volt a harminczezer forintot elveszteni s ezen a
réven Inkeyvel találkozni. Ettől kezdve a tul a dunai városok
minden kékfestőjét Ramazetter Vincze látta el olcsóbb
indigóval.</p>
<p>Egy év alatt megkerült a harminczezer forint. S a következő évek
már a tiszta nyereséget ontották.</p>
<p>Bizony jó kedve lett Ramazetternek, a mint az <span class=
"pagenum"><a name="Page_75" id="Page_75">-75-</a></span> indigót
fölfedezte s a mint egy hatalmas szállitmányra valamelyik
nagykereskedővel megegyezett.</p>
<p>– No Vincze, igy szólt önmagához, most megérdemled az
áldomást!</p>
<p>Az áldomás abból állt, hogy megiszik ebédnél egy pohár jó bort.
Hozatott is franczia, spanyol és rajnai bort. Vendéglőjében
különösen ajánlották neki a mózelit. Az angolok ötven év előtt ezt
különösen szerették.</p>
<p>Megizleli a mózelit. Tetszik neki nagyon. Csaknem olyan jó és
illatos bor, mint a szentgyörgyhegyi. Kérdi az árát. Egy iczczényi
bor a mi pénzünk szerint két pengő forint. No bele is üthet a
mennydörgő ménkü! Hiszen mi otthon Magyarországban az ilyen bort,
de még az ennél jobb bort is négy krajczárjával adjuk-vesszük
iczczénként. Itt meg két forint lenne, harminczszorta drágább?</p>
<p>Hivatja a vendéglőst. A vendéglős a klubban van, most nem lehet
vele beszélni. De lehet a titkárral. Ha azonban a vendéglőssel akar
beszélni: holnap délelőtt tiz órától kezdve tizenkettőig hivatalos
órája van, akkor ad kihallgatást.</p>
<p>No az igaz, ez a vendéglős nagyobb ur, mint a Téglavető
csárda-beli csárdásgazda, de hát ő mégis csak vele akar beszélni.
Megy másnap kihallgatásra, természetesen fekete ruhát ölt és
keztyüt huz. Hátha valami Bedford herczeg másodszülöttje az a
vendéglős.</p>
<p>– Uram, én önnek asztalánál az este mózeli bort ittam.</p>
<p>– Igen örülök; remélem, meg volt vele elégedve. <span class=
"pagenum"><a name="Page_76" id="Page_76">-76-</a></span></p>
<p>– Jó bor, de egy palaczknak négy shilling az ára, a mi pénzünk
szerint két pengő forint.</p>
<p>– Remélem, az árt megfelelőnek tartja.</p>
<p>– Annak tartom, de én jobb bort szállitok önnek uram, ide
állitva két shillingért, tehát fele árért.</p>
<p>– Sajnálom uram, de házam se idegentől, se termelőtől, se
szállitótól nem vesz bort, hanem csak kereskedőtől.</p>
<p>– Szabad tudnom a czég nevét?</p>
<p>– Igen örülök, ha ezzel szolgálhatok. A mózeli borczég: Charwood
et Owen, Tolley-Street 66. sz., a London-Bridge közelében.</p>
<p>A sümegi kékfestő felirta a nevet, hozatott kocsit s hajtatott a
Tolley-Streetre.</p>
<p>Bemegy az üzleti helyiségbe, keresi a főnököt, bevezetik hozzá.
A Charwood et Owen-ház főnöke angol ember, öreg ember, komor ember,
ugy néz a sümegi kékfestőre, mint a sült hal. A szeme pillája se
mozog.</p>
<p>A kékfestő bemutatja magát. Az angol nem szól, csak néz.</p>
<p>– Ismerem önök mózeli borát és annak árát. Én önöknek jobb bort
ajánlok fele áron. A borok neve: Badacsony, Somlyó, Szentgyörgy,
Sümeg, Szigliget, Kővágó-Örs.</p>
<p>Az angol most megszólal:</p>
<p>– Köszönjük, nem állunk szóba.</p>
<p>– Miért?</p>
<p>– Tibettel és Japánnal borösszeköttetésre nem lépünk.
<span class="pagenum"><a name="Page_77" id=
"Page_77">-77-</a></span></p>
<p>Az angol azt gondolta, hogy Badacsony és Somlyó valahol Ázsia
fensikjain vagy a Csendes-tenger szigetein fekszik.</p>
<p>– De hiszen nem Ázsiában lakom én, hanem Magyarországon s az én
boraim magyar borok.</p>
<p>Az angol elővesz egy nagy könyvet. Ebben a könyvben ábécze
szerint föl van irva a föld kerekségének minden országa, birodalma,
tartománya, városa, faluja, hegye, völgye, tengere és kikötője, a
melylyel valaha a Charwood et Owen-ház levelezésben állott, vagy a
melynek valaha csak hirét is hallotta. Benne volt még Andorra és
Montenegro is, benne volt még Tibet és Honolulu is, de Magyarország
nem volt benne és Sümeg sem volt benne.</p>
<p>Motyog az öreg angol, mig a könyvet nézi. »Magyarország«,
»Magyarország« – de ilyen országot nem talál. Beteszi a könyvet,
félreteszi egy másik asztalra s még egyszer jól megnézi a
kékfestőt. Csaló áll-e előtte vagy háborodott? Elvégre udvariasan
felel.</p>
<p>– Tévedés lesz a dologban. Nincs szerencsénk tudomással birni
arról, hogy Magyarország nevü ország vagy tartomány lenne vagy lett
volna a világon. Nincs nyoma még a bécsi kongresszus irataiban
sem.</p>
<p>A kékfestő dühbe jön. Magyar vére felforr s hazafias
elkeseredésében nagy tettre határozza el magát. Odaszól a
sülthalszemü Charwood et Owen-háznak.</p>
<p>– Ön, uram, nem tud semmit, a könyve sem tud semmit, a bécsi
kongresszus se tudott semmit. Én <span class="pagenum"><a name=
"Page_78" id="Page_78">-78-</a></span> majd bebizonyitom, hogy van
és hogy hol van Magyarország. A fiumei magyar tengeri kikötőből
küldök önnek ingyen egy hordó magyar bort. Izlelje meg s igya meg
jó egészséggel s izleltesse meg családjával, segédeivel s
barátaival is. Ide szállitom ingyen, kifizetem a vitelbért és vámot
is s mindenféle fogyasztási illetéket. Oda adom önnek a hordót is –
mindezt hát fogadja el tőlem ajándékba.</p>
<p>A sülthalszem megint megnézi jól a kékfestőt. Az angol most már
tisztában van a helyzettel. Csakugyan nem csaló ez az idegen ember,
hanem szegény háborodott elméjü. Az ilyennel szépen kell
beszélni.</p>
<p>– Köszönjük, uram, nemes ajánlatát, önnek nevét és országát fel
is fogjuk jegyezni könyveinkbe, de semmiféle ajándékot és
küldeményt, se bort, se hordót el nem fogadhatunk.</p>
<p>Nyomban int egy alkalmazottnak.</p>
<p>– William Shoemaker, jegyezze ön be ennek az urnak nevét,
országát és tengeri kikötőjét.</p>
<p>Aztán a sülthalszem udvariasan oda fordul a kékfestőhöz.</p>
<p>– Isten önnel!</p>
<p>A kékfestő kiment. Mikor a sok léhütő segéd között lépdelt
kifelé, annyit még észrevett, hogy az egyik tökfilkó mosolyog rajta
s a másik részvéttel tekint rá. A sajnálkozót különös kedve lett
volna nyakon ütni. Tudta ugyan már hazulról a kaszinóbeli
adomákból, hogy az angol nagy szamár, de ilyen nagynak mégse
gondolta. <span class="pagenum"><a name="Page_79" id=
"Page_79">-79-</a></span></p>
<h3>IV.</h3>
<p class="summary">(A kékfestő megkezdi a borüzletet is. – A
somlyói szőlő. – A badacsonyi Gyulaffy-szőlő története. – Szűz
Mária csodatevő képe száll a kis-czelli templomba. – A hagyományok.
– Saáry Ferencz uram pajkossága és pöre. – Oda lesz a badacsonyi
szőlő. – Miként szerzi ezt meg a kékfestő.)</p>
<p>Végre hát igy is jól van. Hiszen végre is az angol baja az, ha
nem iszik jó és olcsó magyar bort. Ha nem kell neki, most már nem
is ád neki. Majd ád másnak. Ád a németnek, hollandusnak, dánnak,
orosznak. Angol nélkül is meg tud élni a sümegi kékfestő. Maradjon
az édes anyja kinjában a Charwood et Owen-czég a Tolley-Streeten a
London-Bridge közelében. Nem is ment más czéghez borát ajánlgatni.
Utóbb is meg találna verni egy angol házat vagy házfőnököt.</p>
<p>Haza jött. Utána látott az indigónak és a kékfestésnek.
Megkerült az elveszett harminczezer forint is; a forradalom után
ujra gazdag lett az adósa s visszafizette a pénzt kamatostul.
Gyarapodott a vagyon hatalmasan.</p>
<p>De bora is szépen jövedelmezett. Sümegen volt már szőleje apja
után is, mivelte a szőlőt okszerüen, szürt bőségesen, pár ezer akó
bort szüret után összevásárolt pontosan, kezelte azt gondosan, s
nyert rajta busásan. De csak Stájerbe és Ausztriába adta el a bort
egyelőre.</p>
<p>A bornak azonban nemcsak jósága biztosit kelendőséget és jó árt,
hanem hiressége is. A hiresség attól függ, melyik hegyen termett.
Somlyó hegye és Badacsony <span class="pagenum"><a name="Page_80"
id="Page_80">-80-</a></span> a leghiresebb hegyek. A kékfestőnek e
hegyeken kell szőlőt szereznie. Még pedig országos hirü szőlőt.
Olyan szőlőt, a mely még ezeken a hegyeken is a leghiresebb.</p>
<p>Somlyón mindjárt talált ilyet. Ott volt Kisfaludy Sándornak, a
költőnek szőleje. Ezt a költő már életében is el akarta adni. Meg
is kinálta vele Batthyány Fülöp herczeget, a ki azonban meg nem
vette. A költő halála után az örökösök szivesen eladták.</p>
<p>Somlyó-Vásárhelyre néz a szőlő, tehát délkelet felé. Ez az oldal
termi a legjobb bort. Se a Benczés barátok, se a zirczi barátok, se
az Eszterházy, Erdődy és Zichy grófok szőleje, se a közalapitványi
szőlő ennél nem különb. Csak a Szentgyörgyi Horváthok szőleje
ragyogóbb ennél, de hire, neve még annak se különb.</p>
<p>Tizenöt holdas a szőlő. Kopácsy József herczegprimásé volt még
veszprémi püspök korában. Ő épitett rá kis kastélyt négy nagy
szobával, konyhával, kamarával, mellékhelyiségekkel, óriási
sajtóházzal és pinczékkel. Távolabb a szőlő lábja felé 12 lóra való
kitünő épület s négy kocsira való szin. Elegendő udvarok és
vinczellérlakások. Tőle vette a költő 1835-ben hatezer pengő
forinton. De a pénz csak mellékes volt. Inkább ajándék volt az a
szőlő. Mert a mikor a veszprémi püspökséget be kellett tölteni, a
költő ment föl Budára a nádorispánhoz Kopácsyt beajánlani. József
főherczeg, a nádorispán, akkor is hajtott egykori segédtisztjének,
a költőnek szavára és csakugyan Kopácsy lett a püspök. De a
herczegprimási <span class="pagenum"><a name="Page_81" id=
"Page_81">-81-</a></span> szék is üresedésbe jön. Rudnay már öreg
ember és rokkant ember. A költő szava ott is sokat ér idővel. És
sokat is ért. Kopácsy lett a herczegprimás is. Mind a multra, mind
a jövendőre nézett tehát a főpap, mikor a költőnek eladta somlyai
szőlejét. Ezt a szőlőt vette meg tehát a kékfestő. Egy csapással a
legelső szőlősgazdák közé emelkedett Somlyó hegyén. Nagy szó ez
három vármegyében. Kinek volt még olyan szőleje, melynek egykor
püspök, érsek, herczegprimás, vagy költő lett volna az ura?</p>
<p>De talán még ennél is fontosabb volt a badacsonyi szőlőszerzés.
Még ennél is hiresebb volt egykor az a szőlő, melyet a kékfestő ott
vett meg.</p>
<p>Hatalmas családok raktak fészket maguknak Badacsony hegyén ősi
idők óta. S nemcsak a papok és nagy monostorok s nemcsak a
főrendüek, az Eszterházy herczegek s a pápa-ugod-devecseri
Eszterházy grófok voltak hatalmasak, hanem a köznemesek is.</p>
<p>Ott volt a várbogyai és nagymádi Bogyay nemzetség. A
szentgyörgyi Horváth, a hertelendi és vindornyalaki Hertelendy, az
eörményesi Fiáth, a bezerédi Bezerédj, a bessenyei és velikei
Skublics, a nedeczei és lábatlani Nedeczky, a gyulai Gaál, a
felsőbüki Nagy, a kisfaludi, döbröntei és hymesházi
Kisfaludy-nemzetségek mind nemesi koronájuk egyik ágának
tekintették, hogy Badacsonyban szőlejük legyen.</p>
<p>A hol legjobb bor terem, a honnan legszebb a látás, a hova
legjobban oda ragyog Isten napjának sugara: a hegynek azt a részét
ugy nevezi a nép: a hegynek veséje. <span class="pagenum"><a name=
"Page_82" id="Page_82">-82-</a></span></p>
<p>A hegynek három oldalát ismeri a nép külön néven. A keleti és
délkeleti rész tördemiczi oldal, a déli és délnyugoti rész lábdi
oldal, az északi rész Korkovány. Uraságnak az északi részen nincs
szőleje, csak a másik két oldalon.</p>
<p>Hajdanában a büszke Gyulaffy-nemzetség volt ura Badacsony
legszebb részeinek. Vele és mellette csak a papok, püspökök,
apáturak maradhattak meg. Az Eszterházy herczegek és Eszterházy
grófok szőlői mind Gyulaffy-háramlások.</p>
<p>Egykor, a tizenhetedik század vége felé, a zsarnok Lipót király
idejében, két szép Gyulaffy-lány volt Csobáncz várának s a
badacsonyi szőlőknek ura. Az egyiket elvette egy Eszterházy gróf, a
másikat a vámosi Saáry nemzetségnek egyik ivadéka, ha nem csalódom,
Ferencz. Nem okiratokból mesélek, hanem a család szóbeli
hagyományai után, minthogy a vámosi Saáry-nemzetséggel
innen-amonnan magam is rokonságban volnék.</p>
<p>Az Eszterházy gróf katholikussá és labanczczá lett és az
udvarhoz ragaszkodott, a Saáryak kálvinisták és kuruczok maradtak.
A miből természetesen következett, hogy az a magyar, a ki nemzete
ellen foglalt állást, hatalmassá és gazdaggá vált; a ki pedig
mindig hű maradt nemzetéhez: az elpusztult, elszegényedett. Igy van
ez már negyedfél száz esztendő óta. Okos ember ezen már meg se
ütközik, hanem inkább alkalmazkodik az állapothoz.</p>
<p>De vámosi Saáry Ferencz uram nem volt okos ember.</p>
<p>Jól osztozott ő vőtársával, az Eszterházy gróffal. <span class=
"pagenum"><a name="Page_83" id="Page_83">-83-</a></span> Csobáncz
várának egyik fele az övé, másik a grófé. Fölosztották maguk közt
az uradalmat is s a badacsonyi szőlőket is. A legszebb oldal egyik
része Saáry uramé lett. Egykor talán még elmesélem, mennyi
mulatságos zenebona támadt a két várur között, a kik közül egyik
igazhitü volt, a másik eretnek; az egyik labancz volt, a másik
kurucz s mind a kettő várur volt, de egyiknek se volt egész vára.
Hanem hát ez most nem tartozik ide, a sümegi kékfestőhöz.</p>
<p>A töröknek már kifelé állt a szekere rudja. A német már nagy
fészket vert túl a Dunán. Történt egy szép napon,
Nagy-Boldogasszony napján, hogy a barátok kis-czelli templomában
egy gyönyörü szép csodatévő Máriakép jelent meg. Nem hozta azt
senki, bizonyos, hogy az angyalok hozták s az oltárra odahelyezték.
Csillagkoronája volt a szüz anyának s szemei könnyeztek az
emberiség bünös voltán. Maguk a barátok is elbámultak, a mikor
reggel beléptek a templomba imádkozni s meglátták a csodatevő
képet.</p>
<p>Megjelentették a tüneményt a veszprémi püspöknek. Megtudta ezt
csakhamar a nemes vármegye is. Nosza rögtön elrendelték a vegyes
vizsgálatot, miként jött oda a Máriakép. Kihallgattak száz embert.
Senki se látta, hogy halandó ember hozta volna oda. Ellenben
bizonyos volt, hogy a templomajtó egész éjjel jól be volt zárva,
kulcsát feje alá tette a harangozó s aludt rajta egész éjjel, mint
a bunda. Még borittas is volt egy kissé az istenadta. Annál
mélyebben aludt.</p>
<p>Bizonyos hát, hogy az angyalok hozták a képet, <span class=
"pagenum"><a name="Page_84" id="Page_84">-84-</a></span> a mint ez
más országban is megtörtént már nem egy helyütt s nem egyszer.
Megtörtént öreg Mária-Czellben az osztráknál is; a mi boldogságos
szüz anyánk pedig minket magyarokat mégis csak jobban szeret, mint
azt a rongyos osztrákot. Tehát hozzánk is eljöhetett az angyalok
szárnyain.</p>
<p>De ha maradt volna is ebben valami kétség, minden kétséget
eloszlattak a nemes-dömölki tanuk, a kik pedig nem is igazhitü
katholikusok, hanem valóságos lutheránusok.</p>
<p>Ez a Nemes-Dömölk ott fekszik Kis-Czell mellett egy
parittyadobásnyira. A két falu között ugy balkéz felől van
Kis-Dömölk s ott még Árpád nemzetségebeli királyaink idejéből
csodálatos szép régi templom.</p>
<p>Olyan szép az a kis-dömölki templom, hogy ahhoz képest a
kis-czelli bucsujáró templom még a harangozó lakásának se válnék
be. Ajtai, ablakjai egészen olyanok, mint a Dogék palotájának
ajtai, ablakjai Velenczében. A jaáki, zsámbéki és felső-őrsi
templomokon kivül nincs is oly dicsőséges multu és ékességü templom
egész túl a Dunán.</p>
<p>Csakhogy istállók és cselédlakások veszik körül, teteje is
szegényesen van befödve, a szent keresztet is levették róla régen,
sőt magát istennek házát is csürnek, szinnek, pajtának, ökörakolnak
használják rendesen.</p>
<p>Az itt való cselédeket is kihallgatták a megyei és püspöki
vizsgáló emberek s ezek letett szent hitük alatt vallották, hogy
éjnek éjszakáján nagy mennyei <span class="pagenum"><a name=
"Page_85" id="Page_85">-85-</a></span> fényességet láttak az
ó-templom körül s egy pillanatig belül a templomban is. Bizonyosan
e fényesség alatt jelent ott meg a csodatévő kép az angyalok
szárnyain, de minthogy se a tetőn keresztet, se belül oltárt nem
talált, hanem csupán ökröket és tinókat, ezért ment tovább a
kis-czelli bucsujáró templomig.</p>
<p>Ezek a cselédek pedig többnyire lutheránusok voltak és a mellett
jámbor, istenfélő emberek. Igaz, hogy a nemes-dömölki prédikátor, a
nagyhirü és tisztes emlékezetü Edvi Illés Pál még ezeknek se hitt s
ezelőtt vagy hetven esztendővel erről még prédikácziót is tartott s
a tanukat babonás embereknek jelentette ki, de ő belőle nyilván a
felekezeti túlbuzgóság beszélt. Nem is lehet az másként, minthogy
az a csodatévő szentkép sok század előtt a kis-dömölki szentegyház
oltára fölött állott s azért most is oda akart visszatérni és csak
azután szállt a szomszédba, a kis-czelli templomba, a mikor régi
helyén csak ökröket és tinókat talált.</p>
<p>Ezóta lett Kis-Czell olyan hires bucsujáró helylyé, a hova eljár
tizenöt vármegye népe s a hol az összeroskadt lelkek megépülnek s a
sánták, bénák, nyomorékok meggyógyulnak.</p>
<p>A csodatévő kép hazajötte történt – mint emlitettem már – vámosi
Saáry Ferencz uram idejében. A mikor véres vallási villongás
gyötörte szegény országunkat s a mikor Saáry Ferencz uram is
folytonos villongásban élt vőtársával, gróf Eszterházy Dániellel. S
a kit még folytonosan azzal is boszantott, hogy ő <span class=
"pagenum"><a name="Page_86" id="Page_86">-86-</a></span> semmit sem
hisz a kis-czelli csodatévő Máriakép történetéből, mesének tartja
az egészet, csak a czelli barátok gondolták ki, hogy a szegény
népet oda csődithessék s a bucsu-szentlászló-egyházi, bodajki és
andocsi barátoknak kárt okozhassanak.</p>
<p>Nagyon elkeseritette ezzel a papokat, de még vőtársának
csobánczvári tiszttartóját is.</p>
<p>De ha még csak ennél a beszédnél maradt volna, de még
csufolódzott is.</p>
<p>Volt egy szép sárga hátaslova, hóka is, kesej is. Ezen ballagott
föl egy estennen a várba. A mint fölért a kapu elé, éppen a kapu
előtt lova megbotlott s térdre esett. Megrántotta a kantárszárat s
odaszólt lovának.</p>
<p>– Czo föl, édes Sárgám, jó pénzen vettelek, nem ugy ingyen
jöttél, mint a czelli Máriakép.</p>
<p>Ez a mondás bizonyitja, hogy Saáry uram nem volt okos ember.</p>
<p>Nagy veszedelem támadt ebből. Az Eszterházy gróf tiszttartója
meghallotta a szót, nyomban lóra ült, meg se állott Veszprémig s
ott az esetet rögtön bejelentette mind a püspöknek, mind a nemes
káptalannak.</p>
<p>Nagy pör, nagy patália származott a följelentés nyomán. Pörbe
fogták vámosi Saáry Ferencz uramat, megidézték megyéhez,
káptalanhoz, beleavatkozott a király embere is, ugyancsak czibálták
Saáry uramat elől, hátul, mindenfelől. Kevesebbet nem is akartak,
minthogy költség fejében, büntetés fejében kituszkolják Csobáncz
várából és uradalmából.</p>
<p>Igaz, hogy nagy volt a vétség. Az emberek hitét és <span class=
"pagenum"><a name="Page_87" id="Page_87">-87-</a></span> lelki
nyugodalmát csufolódzó szavakkal megháboritani nem szabad, hanem
büntetést kellett alkalmazni annyival inkább, mert Saáry uram
egyébként is a vastagnyaku, eretnek, kurucz kálvinisták közé
tartozott. Hogy különben jó hazafi volt, vérét is ontotta a török
ellen, védte is az ország szabadságát mindenféle labancz ellen:
mindebben mentséget ő ne találjon.</p>
<p>Azt a szót ugyan a tiszttartón kivül nem hallotta senki, az a
tiszttartó pedig inkább szitott uraságához, mint az igazsághoz, de
különben is titkos ellenség volt, mivelhogy nyelve miatt egyszer
Saáry uram egy-kettőt a nyaka közé huzott buzogányával: de még
ezekben sem lehetett mentséget találni sehogysem. Mert Saáry uram
nem tagadta kiejtett szavát, nem bizonykodott semmikép, hanem a mit
mondott, azt nyakas elszántsággal megmondta a biróság előtt is.</p>
<p>De volt azért neki is szószólója. A nemesség legnagyobb része
már hitrokonságnál fogva is az ő pártján volt, nem is engedték
volna, hogy csak ugy könnyüszerrel megfosszák birtokától. Vámoson
Veszprém mellett volt vagy ötszáz kemény nemes ember, kisebb
birtokuak ugyan, de fele részben Saáry uram vér szerint való
rokonai. Ezek összebeszéltek a szentgáli és szentkirályszabadjai
szomszédos nemes atyafiakkal s beizentek a nemes káptalanhoz, hogy
ugy üldözzék vérig Saáry uramat, hogy ők fölkerekednek vagy
kétezeren s ugy elpusztitják a káptalan minden jószágát, hogy sirva
néz utána.</p>
<p>Engedett volna is már a káptalan, de volt ott egy <span class=
"pagenum"><a name="Page_88" id="Page_88">-88-</a></span> Mihalovics
nevü kanonok s ez semmikép se akart kibékülni. Nem volt más mód
utoljára is: be kellett tömni a száját.</p>
<p>A kanonok szerette a jó bort. Mindig arra vágyakozott, hogy
Badacsonyban, a hegy veséjén szerezhetne egy szép szőlőt. Volt
Saáry uramnak ott a lábdi részen. Utóbb is kihasitott belőle a
legszebb fekvésből vagy huszonöt holdat s pinczével és sajtóházzal
neki adta a kanonoknak. Megitták az áldomást is.</p>
<p>Igy azután vége lett a pörnek és Saáry uramat békében hagyták.
De hát a badacsonyi szőlő legszebb része eluszott.</p>
<p>Ez a szőlő a kanonokról testvérjére s annak gyermekeire
szállt.</p>
<p>Előkelő család lett a Görcsönyi és Orahoviczei
Mihalovics-család. Sümeg mellett Rendeken akkora birtoka volt, hogy
uradalomnak is beillett. A mi időnkben, vagyis a kékfestő idejében
Péter ur volt az utolsó birtokos. Felesége Ransonett-Villez bárónő,
kinek kedvéért sokat lakott Bécsben.</p>
<p>Az ötvenes években eladó lett a szőlő. Péter ur irt Bogyay Lajos
kamarásnak, a badacsonyi legelső s legnagyobb szőlőbirtokosnak,
hogy szőlőjét áruba bocsátja. Bogyay közölte a dolgot Hertelendy
Kálmánnal s körülbelül megállapodtak abban, hogy megveszik azt a
gyönyörü szőlőt, mielőtt János püspök az eladási tervről
értesülhetne.</p>
<p>János püspök ugyanis elhatározta, hogy Badacsonyban mintaszőlőt
állit. Legszebb tájéka a világnak teremje <span class=
"pagenum"><a name="Page_89" id="Page_89">-89-</a></span> a legjobb
bort is. Legalább száz holdnyi szőlője legyen Badacsonyban.</p>
<p>Nyakra-főre megvette az eladó szőlőket a lábdi részen is, a
tördemiczi részen is. Megvette már a Bezerédy, Márkus, Dominik,
Kun, Szentgyörgyi Horváth és Bencze-féle szőlőket s vagy negyven
paraszt szőlőt is. Kétségtelenül sietve vette volna meg a
Mihalovics-szőlőt is.</p>
<p>Fel is szökkent a szőlők ára.</p>
<p>Egy napon Bogyay Lajossal és Hertelendy Kálmánnal találkozik a
kékfestő Sümegen az utczán. Régi jó ismerősök. Üdvözlik egymást
szivesen.</p>
<p>– Mi járatban vannak itt méltóságtok?</p>
<p>– Csak ugy átmenőben. Meg se állunk Bécsig. Öregéből-nagyjából
megvettük volna a Mihalovics-szőlőt, mert most megyünk Bécsbe
aláirni a szerződést.</p>
<p>– Jó szerencsét, egészséget, békességet hozzá!</p>
<p>Bogyay és Hertelendy elmentek Bécsbe.</p>
<p>Másnap keszthelyi vásár volt, a kékfestő elment oda. Este későn
hazaér, vacsoráz, lefekszik s alszik mélyen.</p>
<p>Éjfél után egy órakor fölébred. Eszébe jut a badacsonyi szőlő.
Bizony az neki is jó lett volna. Egy birtokos se dicsekedhetett
volna szebb szőlővel. Még az Eszterházy herczeg se. Még János
püspök se. De még Bogyay kamarás se. Kivált ha ő vette volna kezébe
azt a hires Gyulaffy-szőlőt. Hiába! Bogyay és Hertelendy már
Bécsben vannak. Tegnapelőtt óta odaértek. Most már gondolni is késő
rá.</p>
<p>Késő? <span class="pagenum"><a name="Page_90" id=
"Page_90">-90-</a></span></p>
<p>Meg kell ezt fontolni. Hátha nem késő? Ismerni kell a nemes
urakat.</p>
<p>Bogyay és Hertelendy Pápa felé mennek. Talán utközben nem
állanak meg sehol. De valószinü, hogy Pápán benéznek Bottkához.
Atyafi ember, jó vér, jó pajtás. Akadhat több jó pajtás is. Nagy
ebéd, nagy vacsora, egy kis dinom-dánom. Eltelik egy nap, talán
kettő is.</p>
<p>Téthen talán nem állnak meg, vagy csak addig, mig a ló egy
abrakot bekap. De Győrben bizonyosan megállnak. Egy kis parázs
kártya is akadhat. Aztán Farkas Miska gyönyörüen huzza. Ilyen
czigány nincs is most az országban, a nyáron is százasokat dobált
neki Hertelendy. Itt is késhetnek egy-két napig.</p>
<p>De Bécsben is késhetnek.</p>
<p>Nemes ember sohasem siet, akár elád, akár vesz birtokot. Azután
alkuszik keményen. Még ezer forintot meg akar takaritani.
Utiköltséget, kártyaveszteséget mindenesetre lealkudja.</p>
<p>Éjfél után egy óra. Odakünn hideg, zimankós idő, szél rázza, eső
veri az ablakot. Reggelre fagy is. Itt bent az ágyban jó meleg.</p>
<p>Becsöngeti a szobalányt.</p>
<p>A szobalány magára hány holmi ruhadarabot; kusza hajjal, félig
nyilt álmos szemmel bejön.</p>
<p>– Liza, mondja meg a Jancsinak, hogy abrakoljon, itasson,
szerszámozzon, egy óra mulva indulunk.</p>
<p>A Jancsi kocsis pokolra kiván minden abrakolást, itatást; minden
uraságot és indulást. De egy óra mulva készen áll a kocsi a kapu
alatt. <span class="pagenum"><a name="Page_91" id=
"Page_91">-91-</a></span></p>
<p>A kékfestő zsebjébe tesz harminczezer forintot és feleségét
megcsókolja.</p>
<p>– Bécsbe megyek, angyalom.</p>
<p>– Reggelig nem várhatnál Vincze?</p>
<p>– Öt nap mulva itthon leszek. Isten áldjon!</p>
<p>A kékfestő elindul. Utközben csak addig áll a ló, a mig eszik s
kissé kifujja magát. Nem néz be atyafit látogatni, kártya mellé le
nem ül, Farkas Miskával nem huzatja. Majd csak azután.</p>
<p>Negyednap reggel jön le a Magyar Király vendéglő lépcsőjén
Bécsben, épen indulni akar hazafelé. A kapu alatt találkozik Bogyay
Lajos kamarással s Hertelendy Kálmánnal. Ezek épen most érkeztek
Bécsbe.</p>
<p>– Jó reggelt, méltóságos uraim!</p>
<p>– Jó reggelt, Ramazetter. Hát maga micsoda járatban van itt?</p>
<p>– Csak ugy hazamenőben. Tegnap megvettem a Mihalovics-szőlőt, ki
is fizettem az árát. Nem volt épen olcsó. Zsebemben a
szerződés.</p>
<p>A két magyar nemes csak egymásra nézett s azután elnevette
magát.</p>
<p>– Nagy hunczut maga, Ramazetter!</p>
<p>Igy jutott a kékfestő a legszebb badacsonyi szőlőhöz.
<span class="pagenum"><a name="Page_92" id=
"Page_92">-92-</a></span></p>
<h3>V.</h3>
<p class="summary">(Gréger Miksa története. – Jön az angol
Badacsonyba. – A lipcsei kaland. – A kékfestő elhozza Metternich
herczeg rajnai pinczemesterét Sümegre. – Fejedelmi adományokban
részesiti Sümeg városát.)</p>
<p>Volt most már Sümegen, Somlyón és Badacsonyban 50 hold szőleje.
Pár ezer akó bora termett évenként. S minő bora! Vett hozzá még
szigligeti, szentgyörgyi és badacsonyi bort évenként vagy tizezer
akót. S megkezdte a magyar borral meghóditani a világot.</p>
<p>Még az angolt is. Még a sülthalszemü Charwood et Owen-czéget is:
London, Tolleystreet, a London-Bridge közelében.</p>
<p>Ennek is van története.</p>
<p>Volt a kékfestőnek egy ismerőse Budapesten. A neve volt Gréger
Miksa. Ez az ötvenes évek elején vagyona nagy részét elvesztette s
vagyona és hitele töredékeivel kiköltözött Londonba. Vitt oda
magával száz akó jó magyar bort s jó szerencsére, vaktában
felállitott ott egy magyar borcsarnokot. Hol, melyik utczában,
melyik házban: nem tartozik a mi dolgunkra.</p>
<p>Kap egyszer egy levelet a kékfestő Londonból. Gréger Miksa
megirja benne londoni kisérletét. Sikerrel biztat a kisérlet. De
olyan bor kellene, mint Ramazetter bora. Erős, illatos, tengerbiró
balatonmelléki bor. Arra kéri, küldjön neki száz akó bort hitelbe,
egy év mulva megfizeti az árát becsülettel.</p>
<p>A kékfestő félredobta a levelet. Majd ő vesztegeti ám a borát és
a pénzét! <span class="pagenum"><a name="Page_93" id=
"Page_93">-93-</a></span></p>
<p>Másnap azonban megint eszébe jutott a dolog. De megint csak
kiverte a fejéből.</p>
<p>De akárhogy verte ki: a gondolat mindig visszatért. Reggel,
délben, este. Még álomban is.</p>
<p>Miért ne küldhetne is ő bort Angliába? Mitől fél, mit félt? A
borát vagy a pénzét? A bort nem féltheti. Ha küld: olyan
badacsonyit küld, a melynél lehet drágább, lehet talán jobb is a
világon, de a melyhez hasonlót mégse ivott az ánglius, mióta a
tengereket járja.</p>
<p>Ha talán a pénzét félti? Száz akó bor ezer forint. Pénz, pénz
ugyan ezer forint, de ha elveszti is: ettől még a kutyája se lesz
sánta. Marad azért neki kétszázszorta több.</p>
<p>És hátha hirt, nevet szerez a magyar bornak, dicsőséget a
Ramazetter névnek s hasznot, boldogulást a magyar szőlősgazdának?
Hátha urrá teheti Gréger Miksát is?</p>
<p>Azután az se bizonyos még, hogy pénzét elveszti. Ha Gréger
üzlete jól folyik: még több bort is rendel s ha többet rendel:
akkor első dolga lesz a száz akó bor árát megfizetni.</p>
<p>Addig, addig tünődött, hogy egyszer csak megparancsolta
pinczemesterének: készitsen el száz akó kitünő bort, pöcsételjen le
akonát, csaplyukat gondosan, hét kocsi vigye Gráczba a vasutra,
szállitsák el Triesztbe hajóra, egyik embere menjen a hajóval is s
vigyék Londonba a bort igaz állapotban.</p>
<p>Ez kellett Gréger Miksának, de ez kellett az angolnak is.
<span class="pagenum"><a name="Page_94" id=
"Page_94">-94-</a></span></p>
<p>Vagy fél év mulva egy augusztusi nap délutánján kint üldögél
Ramazetter badacsonyi hajlékának erkélyén s beszélget egyik
emberével. Egyszerre felugrálnak kutyái s veszettül futnak,
ugatnak, üvöltenek a kapu felé.</p>
<p>– No, ezek valami szokatlant éreznek. Talán csak nem Sobri
Jóskát?</p>
<p>Azt ugyan nem, hanem három idegent vettek észre, a mint óvatos
körültekintgetéssel közeledtek a kapu felé.</p>
<p>Az egyiknek fején fehér köcsög, a másiknak fején fekete köcsög,
a harmadik sümegi városi hajdu.</p>
<p>A hajdu bejön a kapun, beteszi maga után azt gondosan, hogy a
kutyák meg ne egyék a kivül rekedt két idegent. Odamegy
Ramazetterhez az erkélyre.</p>
<p>– Adjon isten jó napot. Két messze országbeli ur akar idejönni
nagyuramhoz. A kinek fehér köcsög van a fején, az küldi ezt a
czédulát.</p>
<p>Átad egy látogatójegyet.</p>
<p>Ramazetter elolvassa. William Shoemaker, a londoni Charwood et
Owen-czég meghatalmazott ügynöke. A czég telepe: London,
Tolley-Street, a London-Bridge közelében.</p>
<p>– Hm! Ez az én madaram.</p>
<p>Az emberek lefülelik a kutyákat s bezárják a pinczébe s a két
idegent az ur elé vezetik.</p>
<p>A fehér köcsög bemutatja magát, a hogy a látogatójegye szólt s
bemutatja a fekete köcsögöt, a ki Franz Brunner, bécsi polgári
rendőrügynök. Megmutatja utlevelét, melyet a bécsi angol konzul
láttamozott. Megmutatja főnöke megbizását, a mely kifogástalan s a
<span class="pagenum"><a name="Page_95" id=
"Page_95">-95-</a></span> czég reklám-prospektusát s minden
anónszát, melyekből kitünik, hogy a czég jóhirü londoni gyarmatáru-
és bornagykereskedő.</p>
<p>Ramazetter mosolyogva hallgatja s mielőtt a további diplomácziai
tárgyalásba belemenne, azt szeretné tudni, hogy az a bécsi titkos
policzáj mirevaló?</p>
<p>A fehér köcsög erre is megfelel.</p>
<p>A hely, a hol most vagyunk, Ausztriának Magyarország nevü
tartományában, a soproni császári-királyi helytartóság területén
fekszik, de a Bakonyi-erdő is itt fekszik; minthogy pedig itt a
Bakony közelében a személy- és vagyonbiztosság mindenképpen
veszélyeztetve van s még a helyi császári-királyi hatóságok
tekintélye s éber őrködése mellett is az idegenek életét mindenféle
támadás fenyegeti: ennélfogva a fehér köcsög ellátta ugyan magát
elegendő fegyverrel, de mivelhogy a ház drezdai üzletbarátai,
valamint a bécsi konzul mindebben még elég biztositékot nem láttak:
ennélfogva czélszerünek mutatkozott egy bécsi polgári
rendőrügynöknek is, mint kisérőnek a ház költségén való
felfogadása. Ekként fogadtatott fel kisérőnek a sümegi városbiró
beleegyezésével a sümegi városi hajdu is.</p>
<p>Mikor ez a kérdés is kellő módon tisztába hozatott, a fehér
köcsög is elővette jegyzőkönyvét, azt egy helyütt kinyitotta s
folyton abba nézve, igy szólt:</p>
<p>– Tisztelettel kérdezem, ön, tisztelt ur, az a Ramazetter Vincze
kékfestő Magyarországból, Sümeg városából, a ki ezelőtt mintegy
nyolcz és fél évvel, 1848. <span class="pagenum"><a name="Page_96"
id="Page_96">-96-</a></span> évi február hó 14-én főnökömnél, a
Charwood et Owen-czégnél Londonban a Tolley-Streeten a
London-Bridge közelében személyes látogatást tett s házamnak magyar
borokat felajánlani szives volt?</p>
<p>– Egészen én vagyok.</p>
<p>– További megbizatásom értelmében szerencsésnek érzem magam
önnel, tisztelt ur, közölni, hogy házam önnek ajánlatát hajlandó
figyelembe venni s egyuttal tudatni, hogy fel vagyok hatalmazva
önnel, tisztelt ur, a kötést megcsinálni. Kérem a mintákat,
árjegyzéket, föltételeket.</p>
<p>– Majd holnap beszéljünk ezekről. Ma ön kipiheni magát s
vendégem lesz. A rendőr ur szállást és ellátást kap a vinczellérnél
s holnap visszautazhat Bécsbe. Önnek biztosságáról jót állok. A
Bakonynak ugyan rossz hire van s a Bakonyban is legrosszabb hire a
Dobos-erdőnek, az pedig itt van a szomszédságban. De azért a
Dobos-erdőben is meg lehet az ember olyan biztosan, mint London
külvárosaiban. Ezt legyen szives majd a bécsi konzulnak, a drezdai
üzletbarátoknak s nagyon tisztelt főnökének megmondani. De most még
azt kérdem, miért nem fogadta el ajánlatomat az ön nagyon tisztelt
főnöke 1848-ban?</p>
<p>– Fel vagyok hatalmazva ez iránt is felvilágositást nyujtani,
tisztelt ur! Főnököm akkor még nem tudta, hogy ebben az országban
kékfestők a borkereskedők. Attól tartott, hogy kék bort fog ön,
tisztelt ur, szállitani, ilyen borhoz pedig London közönsége nem
szokott. Most azonban Gréger Miksa ur londoni magyar borcsarnokából
<span class="pagenum"><a name="Page_97" id=
"Page_97">-97-</a></span> s az ön borczimletei után meggyőződött
arról, hogy ön, tisztelt ur, Londonnak nem kék bort szállit.</p>
<p>Nevetett Ramazetter, csak ugy harsogott. A fehér köcsög kivágta
magát fényesen s teljes komolysággal. Adott is neki a vacsoránál
borból olyan mintákat, hogy egész napon s két éjszakán át ugy aludt
tőlük, mint a mormota. Sőt a mikor harmadnapon reggel fölébredt s
az ablakon át meglátta a Balatont: még akkor is szentül azt hitte,
hogy ő most a bálti tengeren van s utazik Skandináviába. Kereste is
a hajóskapitányt, hogy összeszidja, miért viszi őt a Skagerrák
tengerbe, holott ő a Bakonyerdőbe váltott hajójegyet? Alig tudták a
jó embert észrehozni.</p>
<p>Igazán jó ember volt. Meg is kötött vele Ramazetter mindenféle
alkut s szerződést s ekként az ő bora mégis nagy diadallal vonult
be Nagy-Britannia és Irland egyesült királyságok hatalmas
birodalmába.</p>
<p>De bevonult Németországba is.</p>
<p>Lipcsében bizományost s nagy lerakatot tartott. Ezzel egyszer
furcsán járt.</p>
<p>Szokása volt a kékfestőnek Németországba kiutazni s idegen
névvel és ismeretlen alakban a borivó embereket kihallgatni,
kikémlelni: mit szólnak az ő borához? Jónak tartják-e vagy
rossznak? Olcsónak-e vagy drágának? Találnak-e benne valami hibát
vagy fogyatkozást? Becsülik-e annyira, mint a magas áru, világhirü
rajnai borokat? Szegény a magyar, pedig gazdagok lehetnénk. Mit
kellene tennünk, hogy jó borunkért adófizetővé tegyük a kerek
földet? <span class="pagenum"><a name="Page_98" id=
"Page_98">-98-</a></span></p>
<p>Bolondos kékfestő! Maga akarta megtenni nemzetünkért azt, a mit
a királyoknak, kormányzóknak, törvényhozásunknak, nemzetgazdáinknak
kellene egyesült erővel megcselekedni, de a mit azok meg nem
tesznek semmikép.</p>
<p>Egyik utjában beül lipcsei bizományosának bormérőjébe s kér
magyar bort. Nem ismernek rá. Kérdik tőle, miféle magyar bort?</p>
<p>– A milyen van!</p>
<p>– De nekünk nincs más, csak Ramazetter-féle.</p>
<p>– Nohát adjanak olyant.</p>
<p>– De bocsánatot kérünk, éppen most nincs lerakaton, mert
kifogyott, hanem szolgálunk rajnaival. Johannisbergi, hildesheimi,
mózeli, szépasszonyteje stb., csak tessék parancsolni.</p>
<p>– Hozzanak hát rajnait.</p>
<p>Hoznak. Megizleli egyiket is, másikat is. Oda hivatja a
gazdát.</p>
<p>– Hallja kelmed, bormérő uram, ez a bor nem rajnai!</p>
<p>– Miért ne volna ez rajnai? Hol teremne ilyen bor másutt?</p>
<p>– Ez a bor magyar bor. Ez Ramazetter bora.</p>
<p>A német kissé gunyosan néz a kékfestőre.</p>
<p>– Ön ezt jobban tudja, mint én?</p>
<p>– Jobban tudom. Mert én vagyok az a Ramazetter, én küldöm ide
ezt a bort.</p>
<p>A német jó ember és okos ember. Nyomban leül a kékfestő mellé.
Kezét nyujtja, mosolyog.</p>
<p>– Nagy szerencsémnek tartom, hogy személyesen <span class=
"pagenum"><a name="Page_99" id="Page_99">-99-</a></span>
találkozhatom önnel. Régóta elhatároztam már, hogy önnek egy nagy
horderejü ajánlatot teszek. Most hát, ha kegyes lesz megengedni,
megteszem.</p>
<p>– Hallom!</p>
<p>– Az ön borai csodálatos jó és nagyértékü borok. Nem hiszem,
hogy párjuk van a világon. Ha ön a Rajnáról vinne pinczemestert, ha
borainak valamivel világosabb tükre volna s ha megengedné, hogy én
rajnai czimlet alatt áruljam: akkor biztositom tizszeres
forgalomról s palaczkonként nyolczvan krajczár helyett beszámolok
két forinttal. Most eladom évenként nyolczezer forint értékü borát
s beküldök tizenkétezer forintot. Ez csak magyar czimlet. Rajnai
czimlet alatt eladok nyolczvanezer forint értékü bort s átadok
önnek évenként kétszázezer forintot. Ime ezért tettem az ön borára
rajnai vinyétet. Alázatos bocsánatot kérek öntől, mert tudom, hogy
ez helytelen dolog. De éppen a rajnai borom fogyott ki, e nélkül
pedig egy napig se maradhat üzletem. Hanem ajánlatomat kérem
megfontolni.</p>
<p>A kékfestő két könyökét föltette az asztalra s két ökle közé
támasztotta fejét. Ugy nézte a németet. Azon gondolkodott, ne
kapja-e föl azt a hosszunyaku Liebfrauenmilch-borral tele nehéz
palaczkot, mely előtte állt az asztalon s ne vágja-e a német
fejéhez?</p>
<p>Hisz ez a német közönséges csaló. Meg akarja csalni saját német
ivó közönségét. Meg akarja csalni saját német honfitársait, a kik
ott a Rajna partján izzadnak a szőlőkapálásban.</p>
<p>De hát rossz ember-e? <span class="pagenum"><a name="Page_100"
id="Page_100">-100-</a></span></p>
<p>Őt gazdaggá akarja tenni: az bizonyos. S talán esze nem is ér el
odáig, minő gyalázatos az ajánlata. S talán még nem is találkozott
soha üzletemberrel, a ki az ilyen ajánlatért nyomban arczul vágta
volna. S talán jó lélekkel hiszi azt is, hogy idegennek, barbárnak,
bakonyi magyarnak minden aggodalom nélkül lehet ilyen ajánlatot
tenni.</p>
<p>Nézte a németet figyelemmel.</p>
<p>A német ötven év körüli korban. Becsületes jó arcza van. Se nem
okos, se nem buta. Azt kérdi tőle:</p>
<p>– Van önnek családja?</p>
<p>– Feleségem, öt gyerekem. A legkisebb nyolcz esztendős. A
legnagyobb fiam tengeren jár. Két leányom már férjnél van. Él még
az anyósom is. Ő is velünk lakik.</p>
<p>A kékfestő erre azt mondja:</p>
<p>– Nohát német, legyünk tetubarátok egymással. Én is üzletember,
te is üzletember; ne nézzük le egymást, ne is méltóságoljuk.
Szervusz!</p>
<p>De a kezét nem nyujtotta neki.</p>
<p>A német azonban majd kibujt a bőréből, ugy megörült a
tetubarátságnak. Annyi sózott és füstölt hallal kinálta a
kékfestőt, hogy a kékfestő utóbb még a zsebóráját is halszagunak
találta s majd a földhöz nem vágta.</p>
<p>Végre mikor már nagyon sokat ittak és mulattak, azt mondja a
kékfestő a bormérő gazdának:</p>
<p>– Hallod-e német, nem azért barátkoztam én veled, mert
szeretlek, hanem azért lettem veled tetu, hogy <span class=
"pagenum"><a name="Page_101" id="Page_101">-101-</a></span> kedvem
szerint összeszidjalak. Sok gyereked van, becsületes pofád van, be
nem csukatlak. De a boraimat elveszem tőled. Az én boraim magyar
borok, a magyar bor nevét pedig nem adom se százezer forintért, se
a két szemedért, se egész országodért, se minden nemzetségedért.
Adta németje!</p>
<p>Megkönnyitette lelkét. Fölkelt. Otthagyta a németet, de kezét
megint nem nyujtotta neki. A német csak bámult utána kerek szemmel.
Sohase látták többé egymást ezután.</p>
<p>Hanem egy tanácsát mégis megfogadta.</p>
<p>Elment a Rajna mellékére. Kipuhatolta, kinek van ott leghiresebb
bora? – Metternich herczegnek. Ki ad legnagyobb fizetést
pinczemesterének? – Megint csak Metternich herczeg. – Hogy hivják
azt a pinczemestert vagy üzletvezetőt? – Hladny Jánosnak.</p>
<p>Fölkereste azt a Hladny Jánost. Egy vékony dongáju fiatal cseh
kölyket talált maga előtt. Talán nem is épen cseh volt s nem is
épen kölyök. Ez volt a Hladny János.</p>
<p>– Te vagy fiam a Hladny János?</p>
<p>– Szolgálatjára!</p>
<p>– Ülj föl fiam a kocsimra, viszlek pinczemesternek és
üzletvezetőnek Magyarországba, Sümeg városába, Bakony erdejébe.</p>
<p>A cseh fiunak a haja szála is ég felé állt ijedtében. Abban az
időben épen száz német könyvet olvastak már nagy Németországban a
Bakonyról és Sobri Jóskáról.</p>
<p>– De nem megyek ám!</p>
<p>– Kettős fizetésed lesz. <span class="pagenum"><a name=
"Page_102" id="Page_102">-102-</a></span></p>
<p>– De bizony mégis megyek.</p>
<p>El is jött. Nekem is bemutatta a kékfestő 1868-ban. Akkor is
kissé cseh volt még az istenadta. De később jó magyar lett belőle,
maradékai ma is azok.</p>
<p>Utolsó nagy vállalatai az osztrák Lloyd tengeri hajóin voltak. E
hajókat évtizedekig ő látta el vörös borral. De a vörös bort már
Szegszárdon szerezte be.</p>
<p>Él-e még a kékfestő?</p>
<p>Hire, neve, jó borának emlékezete ma is él. Ma is az ő nevén
árulják a jó bort még Budapesten is.</p>
<p>De ő erről már semmit se tud.</p>
<p>Felesége, az egykori szép tót leányka meghalt 1873-ban. A
kékfestőnek azóta nem volt világa. Deák Ferencz halála napján ő is
behunyta nagy okos szemeit örökre.</p>
<p>Hát vagyona hova lett?</p>
<p>Százezreket adott Sümeg városának, szülőföldjének. Alapitott
reáliskolát, hogy jó iparos és becsületes kereskedő legyen a magyar
fiu. Adott rá harminczezer forintot. Alapitott felső leányiskolát,
hogy derék, mivelt asszony legyen a magyar leány. Adott rá huszezer
forintot s odaadta lakóházát, az is annyit ért. Alapitott
alreáliskolát, arra is adott huszezer forintot. Adott a városnak
téglagyárat nagy telekkel, épitsen szép uj városházat. Alapitott
kórházat husz ágyra s adott hozzá nagy telket és 180 holdas
gazdaságot, majorbeli épületekkel. Alapitott cseléd-ösztöndijat és
szegény lányok számára kiházasitási alapot. Édes felesége nevének
emlékére megalapitotta a Zsófia-óvodát. <span class=
"pagenum"><a name="Page_103" id="Page_103">-103-</a></span></p>
<p>De ezenkivül is maradt néhány százezer forintnyi vagyona.
Szőlők, borok, pinczék.</p>
<p>Gyereke korán elhalt. Rokonai nem voltak közelében. Hagyott
ugyan ezekre is, jó módban hagyta ezeket is, de borüzletében urrá
tette pinczemesterét és üzletvezetőjét, Hladny Jánost és másik
fősegitségét, a ki különben rokonsága is volt, Reile Józsefet.</p>
<p>– Ezek dolgoztak, ezek fáradtak, ezek szerezték a vagyont velem
együtt: őket illesse szép örökség. Legyen igazság házamban akkor
is, a mikor én már nem élek.</p>
<p>Bölcs volt a halálban is.</p>
<p>Most törik fejüket a jó sümegi városatyák: hogy szobrot
állitsanak emlékezetének. Én már állitottam e sorokban, pedig én
életemben egyszer láttam. De azért szobrának leleplezésén ott
akarok lenni.</p>
<hr class="chap" />
<div class="chapter"></div>
<p><span class="pagenum"><a name="Page_104" id=
"Page_104">-104-</a></span></p>
<h2>A DARNAY-GYÜJTEMÉNY.</h2>
<h3>I.</h3>
<p class="summary">(Szent-Mártoni Darnay Kálmán. – Nagy elődei
Magyarországban. – A hédervári gyüjtemény. – Kubinyi Ferencz
losonczi kincsei. – A Fejérváry-muzeum. – A Jankovich-féle
gyüjtemény mérhetetlen gazdagsága. – A Horgosi Kárász, – a Ráth
György – és a gróf Kreith-féle gyüjtések. – Miként törekedtem báró
Bánffy miniszterelnök óralánczára csecsebecsét keresni?)</p>
<p>A mióta erdélyi barátainkkal ott jártunk, azóta Sümegnek uj
kincse támadt. Uj hire-neve, uj tudományos intézménye, uj varázsló
ereje, mely hivja, vonja, csalogatja, bámulásra birja a látogatót.
Nem volt elég puszta vára, hires nagy története, jó bora, szép
fekvése, nagy költője, Szegedy Rózája, gazdag kékfestője, ragyogó
vidéke; – ezeken tul uj vonzóerőhöz jutott. Ez a Darnay-gyüjtemény.
Valóságos muzeum nagy értékkel, sok szépséggel, kegyelettámasztó,
honfi-érzettápláló magyar kincsekkel, történetelőtti korszakaink
rengeteg emlékeivel.</p>
<p>Az én nemes barátomnak, szentmártoni Darnay Kálmánnak tárháza
ez. Ő szerezte, ő gyüjtötte, ő kapargatta össze. Egyedül ő. A
magyar miveltség történetének <span class="pagenum"><a name=
"Page_105" id="Page_105">-105-</a></span> e gyönyörü munkálata
egyedül az ő érdeme. Olyan érdem, a melyhez a világon senkinek
sincs osztályos joga. Még a szerencsének se. Ő nem örökölt se nagy
nevet, se óriás vagyont, se nagy befolyást, mint a korábbi nagy
magyar gyüjtők. Nem utazta be a nagyvilágot, nem szemlélgette
idegen nemzetek nagy gyüjteményeit, nem tanult egyetemeken,
akadémiákon s nem járt a régiség- és műtörténelem tudósainak
nyakára. Egyszerü kisvárosi művelt magyar kereskedő volt s ma is
az. Vaskereskedő, mint a világhirre vergődött Schliemann. Ebben is
hasonlit e nagy gyüjtőhöz és kutatóhoz. Csakhogy Schliemannt
magasra fokozott tudnivágya mellett milliónyi vagyon s a nagy német
birodalom kormánya és mérhetetlen tekintélye segitette, Darnayt
pedig mindez épen nem segitette. Hol van a magyar birodalom bölcs
kormánya és nagy tekintélye? De hol van az a birodalom? Multak
emlékében, hazafi vágyakban, lázzadozó képzeletben.</p>
<p>Harmincz évnek szerény, zajtalan munkája az a sümegi gyüjtemény.
Két évvel utóbb kezdődött tehát, mint a mikor ott jártunk. Ha
megmutatta volna is valaki azt a szöszke, serdülő gyereket, azt a
játékos, ugra-bugra tanuló ifjut, a ki akkor Darnay volt,
valószinüleg komoly szóba se állunk vele. Ki sejthette volna akkor,
hogy nevéről szól majd egykor a magyar művelődés történetének egyik
fejezete?</p>
<p>Nagy elődei voltak nálunk is a tizennyolczadik század utolsó
negyedrésze óta. A Széchenyi és Teleky-könyvtárak gyüjtőit nem
sorozom épen elődei közé. <span class="pagenum"><a name="Page_106"
id="Page_106">-106-</a></span> Ők könyveket gyüjtöttek,
könyvtárakat alapitottak, tehát különleges gyüjteményt állitottak
össze. Tudós volt és államférfi, főrangu és óriás vagyonu
mindkettő. A Teleky-könyvtár ma is külön áll fenn, a
Széchenyi-könyvtár a Nemzeti Muzeumé, e muzeum könyvtárának kezdő
része s e könyvtárba olvadt bele. Darnay barátomnak is erős érzéke
van a könyvek gyüjtéséhez. De se ősi vára, se száz szobás palotája,
a könyvek pedig nagy urak, nagy hely kell nekik, különben nem
engednek magukhoz férni senkit. S azonkivül is tenger költséggel
járnak a kötések és szekrények, az olvasó és munkahelyiségek, a
butorok, őrzés, szolgálat, rendezés s többeféle. Országnak, milliós
intézetnek, nagy urnak való mulatság. A Darnay-gyüjteményben is meg
volt egyebek közt Kisfaludy Sándor nagy költőnk könyvtára s Szegedy
Róza összes kedvelt olvasmánya. Emlékkönyveik, jegyzeteik,
gazdasági naplóik. Együtt értékes nemzeti kincs. Darnay a Nemzeti
Muzeumnak adományozta.</p>
<p>Európai hirre emelkedett ezelőtt közel száz évvel a loósi és
hédervári gróf Viczay III. Mihálynak hédervári gyüjteménye. Fölötte
értékes ritkaságok, régiségek s művészeti tárgyak halmaza. Musaeum
Hedervarianum név alatt volt ismeretes. A külföld jobban ismerte,
mint a mi országunk. A külföld szakirodalma eléggé foglalkozott
vele. Nemzetünknek nem volt belőle haszna. Az egész fejedelmi
gyüjtemény eltékozolódott, talán minden darabja idegen országokba
jutott. <span class="pagenum"><a name="Page_107" id=
"Page_107">-107-</a></span></p>
<p>Szomoru sors érte Kubinyi Ferencz losonczi gyüjteményét is.
Ennek darabjegyzékét, lelettári összeirását és beosztását nem
láttam. Pulszky Ferencz azt mondja, történelem előtti nagyon becses
bronz- és aranytárgyak nagy tömege volt benne. Igen sok a Terenne
körüli nógrádvármegyei ásatásokból. Neje losonczi Gyürky Francziska
volt, Gyürky Pálnak, Terenne urának leánya, ipa hát elősegitette a
gazdag eredményü ásatásokban. A mikor az orosz sereg 1849-ben
Losonczot elpusztitotta, kirabolta és fölégette: egyuttal szétdulta
ezt a nagy gyüjteményt is. Csak kis része menekült meg. Ez a
Nemzeti Muzeumba került.</p>
<p>A Fejérváry-gyüjteményt is csak kis részben tudták hazánk
számára megmenteni. Ezt komlós-keresztesi Fejérváry Károly
állitotta össze. Nagy vagyonu s nagy tudományos műveltségü hires
táblabirája egykor Felső-Magyarországnak. A gyüjtemény utóbb
Pulszky Ferencz birtokába jutott, a ki, minthogy birtokait az
osztrák kormány elkobozta, hosszu bujdosása alatt legjobb
igyekezettel se tudta együtt tartani. Elvégre 1866. után sok igen
becses darabját, görög és római igen értékes műtárgyakat haza
hozott s a nemzetnek fölötte szerény áron megvételre felajánlotta.
Az akkori ellenzék oktalan zajt ütött ellene s azért a vételből nem
lett akkor semmi. A becsesebb darabok egy részét utóbb mégis a
nemzetnek adományozta.</p>
<p>Alig lehet ma már meghatározni azt az értéket, melyet a
Jankovich-féle gyüjtemény képvisel. A jeszeniczei
Jankovich-nemzetség vadasi ágából Jankovich <span class=
"pagenum"><a name="Page_108" id="Page_108">-108-</a></span> Miklós
gyüjtötte ezt csodálatos erélylyel, ügyességgel, szerencsével és
tetemes pénzzel. De egyszersmind hatalmas tudománynyal s nemes
izléssel is. Csodálatra méltó különösen könyvtári gyüjteménye. Ő
szerezte meg a magyar nemzet számára az első Korvinákat, Mátyás
király egykor világhirü budai könyvtárának darabjait. Magyarország
volt e könyvtár székhelye és tulajdonosa s épen Magyarországból
kiveszett egészen. Minden művelt nemzet gyüjtött belőle s
gyüjteményét őrizte gondosan. Olasz, német, franczia, angol, még a
török is, csak a magyarnak nem maradt belőle semmi.</p>
<p>A Jankovich-gyüjteményt megszerezte nemzetünk s most ott van a
Nemzeti Muzeumban. Kiváló szakember mondta nekem, hogy muzeumunk e
gyüjteménynyel s kivált könyvtárával lett másodszor és igazán
megalapitva. Jankovich Miklós több mint hatvan éve halt meg; – a
mult század elején kezdte a gyüjtést s több mint negyven éven át
folytatta buzgón és szerencsével. Az ő idejében még nem volt annyi
gyüjtő mint most. Ma a művelt nemzetek közintézetein kivül száz meg
száz ugynevezett milliomos foglalkozik gyüjtéssel az ó- és
ujvilágban. A Jankovich-gyüjtemény ritkaságait, régiségeit,
könyveit ma szinte lehetetlen volna egy embernek összeszedni.</p>
<p>És mégis hihetetlen eredményt lehet elérni ma is. Példa rá az én
nemes barátom: Darnay.</p>
<p>A Horgosi-Kárász-féle kincsek, arany és ezüst műtárgyak nagy
részben szétszóródtak. Magam is fáradoztam megmentésükön, de az én
eszközeimmel ez <span class="pagenum"><a name="Page_109" id=
"Page_109">-109-</a></span> lehetetlen volt. Ugy hallottam
egyébként, hogy tetemes részük Ráth György utján mégis nemzetünk
kebelében maradt. Hogy e kincseket eredetileg ki halmozta össze:
nem tudom. Az ötvösség remekei voltak.</p>
<p>Ráth György leghatalmasabb gyüjtőink egyike volt. Különösen az
1710 előtti régi magyar könyvnyomtatványok teljes számát sikerült
összeszednie. Azt hiszem, tőle legalább ugy hallottam, hogy ebben
őt Nemzeti Muzeumunk se tudta elérni. De görög és római tárgyai,
szobrai, vésetei s a nagyon értékesek közé tartozó s világszerte
ismeretes festészeti műremekei valóban nagy kincset érő gyönyörü
muzeumot képeztek. Ugy az ő, valamint özvegye nemes nagylelküsége
mindezt a nemzet számára biztositotta.</p>
<p>Fölemlitem még, mint a mi korunk szüleményét, gróf Kreith Béla
barátom gyüjteményét. Ez különleges gyüjtemény; 1848–1849-iki
dicsőséges függetlenségi harczunk tárgyai és emlékei s e harcz
hőseinek ereklyéi vannak benne együtt. Szép és gazdag
ereklyehalmaz. Tetemes részét megszerezte a Nemzeti Muzeum, de
azóta ujabban szerzett gyüjteménye is gazdag. Talán csak az ő
gyüjtő buzgóságát, szerencséjét és sikereit tudom Darnayhoz
hasonlitani.</p>
<p>Ime a névsor száz esztendőről: Fejérváry, gróf Viczay,
Jankovich, Horgosi-Kárász, Kubinyi, Ráth György, gróf Kreith. Mind
magánember. Vannak még kisebb méretü gyüjteményekkel társaik is. A
mit összehordtak, együtt sok milliót ér közforgalmi értékben is.
Gyüjteményeik művészi, műtörténeti és általános <span class=
"pagenum"><a name="Page_110" id="Page_110">-110-</a></span>
műveltségtörténeti értéke pedig megbecsülhetetlen, kivált ránk,
magyarokra nézve. Történelmi jeles alakjaink e fényes csapatjába
állt be most Darnay. Nem első közöttük, nem is utolsó s mindenben
méltó hozzájuk.</p>
<p>Igaz, az a gyüjtés nem ördögség. Izléssel, tudással, nagy
vagyonnal, fáradatlan buzgósággal még ma is nagy sikereket lehet
elérni, a mikor pedig a gyüjtés már minden művelt nemzetnél sok
ezer embernek csaknem kórságos szenvedélyévé lett. Tudom ezt a
contrario saját tapasztalatomból.</p>
<p>Én nem gyüjtök. Semmit se gyüjtök. Még gombot se, pipát se,
postabélyegeket se, szivarnyakravalót se. Könyveim, kézirataim
gyültek ugyan, de csak ugy maguktól és véletlenül, minden irány és
rendszer nélkül. Egyszer mégis észre kellett vennem, hogy nekem is
van már holmi muzeumom, meg lehetne vele tölteni jó csomó hátas
tarisznyát. Krónikás adomaszámba megy, miként vettem észre, hát
csak elmondom.</p>
<p>Országunk és nemzetünk európai fennállásának ezer éves
emlékünnepét ültük, báró Bánffy Dezső volt a kormány elnöke. A
nemes báró honfoglaló, vad bessenyő vezérnek ivadéka ugyan és
őseinek izeit el tudja számlálni s be tudja bizonyitani Árpád
apánkig, de azért a piperéhez, külső ragyogáshoz kormányelnök
korában se volt kedve. Olyan ruhában szokott néha a folyosón
sétálgatni, hogy az ember bizvást szélsőbaloldali derék hazafinak
tekinthette. <span class="pagenum"><a name="Page_111" id=
"Page_111">-111-</a></span></p>
<p>Egyik meleg nyári napon szemembe ötlik zsebóralánczának sok
apró-cseprő fityegője. Köztük egy Szent György-tallér, kicsiny is,
időette is, talán még deákkorából való. Kicsinylettem.</p>
<p>– Kegyelmes ur, nem való ám Magyarország kormányelnökéhez ilyen
dibdáb óralánczékesség. Derék szabólegényhez való ez.</p>
<p>Elnevette magát.</p>
<p>– Ha nem tetszik, adj különbet.</p>
<p>– Adok.</p>
<p>Csakugyan elhatároztam, hogy adok. Valami olyat adok, a mi
különös is legyen, ritkaság is, de szép is legyen. De azért kincset
még se érjen. Minek a kincs óralánczdisznek? Csak méltó legyen az
ország kormányelnökéhez.</p>
<p>Ócska szerdékeim közt elkezdtem turkálni, ha találnék valamit.
Találtam is csinos és kicsiny pöcsétnyomót, épen disznek valót.
Ezüst lapon a vésete és a czimer körirata: Sigillum Ducis
Emerici.</p>
<p>Tünődtem, miféle pöcsétnyomó ez? Árpádházi királyaink alatt a
trónörökös neve volt dux. Volt Imre nevü királyunk is, a ki trónra
lépte előtt természetesen trónörökös volt, tehát dux. Hátha épen e
királyunknak volt egykor ez trónörökösi pöcsétnyomója? Akkor inkább
a Nemzeti Muzeumban van ennek helye, nem báró Bánffy óralánczán.
Mindenesetre meg kell kérdeznem Hampelt, a Muzeum tudós
szakemberét, mit jelent ez a pöcsétnyomó? Előre tudhattam, mi lesz
a következés. Olyan buzgó szakember, mint ő, ha egyszer
<span class="pagenum"><a name="Page_112" id=
"Page_112">-112-</a></span> valami érdekeset a Muzeum körmei közé
kaparinthat, azt a világ minden kincseért se ereszti ki azután.</p>
<p>Mit csináljak? Ha Árpádházi királyaink korából való: akkor
nemzeti ereklye. Hát csak odaadtam.</p>
<p>Ujra keresgéltem a szerdék közt. Megint találtam valami
furcsaságot. Akkora tojásdad alaku lapos rézdarabot, mint egy kis
szilvaszem. Durva kis kereszt rajta s ügyetlen betükkel az a szó:
JESU. Óralánczra igen jó.</p>
<p>De hát ez micsoda? Babona, kuruzsló szer, ördögüző pénzdarab?
Ilyes valami jutott eszembe. Mindenesetre meg kell mutatni
Hampelnek ezt is. Látatlanban ne adjunk a kormány elnökének semmi
czifraságot.</p>
<p>Hampel megnézi a furcsaságot tizszer is. Hol az egyik, hol a
másik oldalát vizsgálja gondosan. Utóbb azt mondja:</p>
<p>– Nem tudom, mi ez, de ez is lehet valami. Meg kell kérdeznünk
Fejérpatakyt. Ő a mestere.</p>
<p>Véletlenül ott termett Odescalchy Artur herczeg is, egykori
kedves képviselőtársam, maga is történetbuvár, ő se tudta azonban,
miféle szerszám lehet ez a furcsaság.</p>
<p>De jött Fejérpataky. Rettenetes tudományának sulya majd
feldöntött bennünket már tiz lépésnyiről. Ily rengeteg tudománynyal
nem jó egy födél alatt lakni.</p>
<p>Kezébe veszi a szert s jól megnézi. <span class=
"pagenum"><a name="Page_113" id="Page_113">-113-</a></span></p>
<p>– Kié ez a darab?</p>
<p>– Enyém, la!</p>
<p>– Mit akarsz vele, bátyám?</p>
<p>– Óralánczékességnek szántam Bánffy kormányelnök számára.</p>
<p>– Szó se lehet róla. Itt marad ez a Muzeumban, itt a helye.
Megvesszük ezt is, a másikat is jó pénzen s kifizetjük nyomban.</p>
<p>– Fizetitek a manót. Már én csak, mint a nemzet képviselője,
ilyen dibdáb jószágot pénzért nem adok a nemzetnek. Nekem
óralánczfityegő kell, igéretem köt.</p>
<p>– Adunk mi cserébe! Van három darab Bánffy-emlékpénzünk, mind
ezüst, talán nincs is több a világon. De aranyból nem készült egy
se, hanem mi csináltatunk neked aranyból, ennek Bánffy kegyelmes ur
is jobban örül.</p>
<p>Rám estek, odaadtam hát utoljára ezt a szerdéket is.</p>
<p>– De ha már ennyire vagyunk s ha ugy dobálóztok az aranynyal,
mondjátok meg legalább, miféle babonaszer ez és mit ér?</p>
<p>– Nem babonaszer ez, hanem a veszprémi káptalan hiteles
pöcsétnyomója Szent László király idejéből 1090 körül. Csak tiz
évig volt pöcsétnyomója, akkor elvesztette. Egyetlenegy okiratunk
van ezzel a pöcsétnyomóval a Batthyány herczegek körmendi
levéltárában. A pöcsétnyomó értéke megbecsülhetetlen, de nagy, mert
nemzettörténelmi ereklye és unikum. <span class="pagenum"><a name=
"Page_114" id="Page_114">-114-</a></span></p>
<p>Teringettét! A mit a nemes káptalan valamikor elvesztett, azt
több mint nyolczszáz esztendő mulva nekem kellett megtalálni. Az
igaz, hogy a pöcsétnyomó lelhelye a veszprémi vár napnyugati
bástyái alatt fekvő sziklák voltak.</p>
<p>A Muzeum csakugyan megcsináltatta nekem a nagy Bánffy-emlékérmet
aranyból. Szép pénz, nemcsak ötvös dolgozott rajta kétszáz év
előtt, hanem még költő is, szobrász is.</p>
<p>A pénz gr. Bánffy György emlékére készült. Ez volt az erdélyi
önálló magyar fejedelemség elárulása után Erdély legelső hatalmas
gubernátora. Apját, báró Bánffy Dénest, Apaffy fejedelem
lefejeztette. Leirja ezt szépen Jókai »Erdély aranykora« czimü
regényében. S ime, a minden jószágától megfosztott s lefejezett
Bánffy fia Erdély legelső, leghatalmasabb embere lőn. Ezt példázza
az emlékérem.</p>
<p>Háborgó tenger az érem egyik lapján. Zajló hullámok
hányják-vetik a rajtuk uszó hajót. A tenger fölé a felhőkből
cziprusfa lombjai hajlanak. A körirat ez: Sub umbra cupressi –
iactamur in alto. Magyarul azt jelenti: cziprus árnyékában
hányódunk fel a magasba.</p>
<p>Szép kép. Gyönyörü gondolat. Csak költő agyában és szivében
támadhatott.</p>
<p>A csere-bere vége az lett, hogy én kaptam a Nemzeti Muzeumtól
czifra köszönő-irást, a melyben ékesen meg van irva, hogy én milyen
derék, lelkes hazafi vagyok, pedig bizony ugy disputálták el tőlem
azokat <span class="pagenum"><a name="Page_115" id=
"Page_115">-115-</a></span> a hái-bái szerszámokat. Báró Bánffy
Dezső kormányelnök pedig kapott tőlem egy óraláncz-fityegőt,
csakhogy nem igen hordja magával, mert aranyszinü. Jobban szereti
az ő ócska Szent-György tallérját.</p>
<p>Legyen teljes a krónikás adoma.</p>
<p>Két esztendeig bizony szekrényemben állt a Bánffy-érem, a
kormányelnöknek mint ellenzéki ember nem adtam oda. A mint
lemondott magas állásáról, harmadnapra elvittem hozzá.</p>
<h3>II.</h3>
<p class="summary">(Szent Imre herczeg boglára. – Az én véletlen
gyüjteményem. – Miből áll Darnay muzeumának gazdagsága? – A muzeum
épülete és látogatói. – Miként oltja Darnay a nép lelkébe a
magasabb miveltséget? – Sikerei. – Ne találja meg régi
sarkantyujának felemását.)</p>
<p>De a Nemzeti Muzeum köszönő irata mulatságosan hatott rám. Ha
már olyan nagy dolgot csinált a semmiből, adjunk hát neki egyéb
apró-cseprő dolgot is. Van egyebek közt három darab boglárom,
melyet egykor valószinüleg Szent István királyunk hülye fia, a
szenteskedő Imre trónörökös viselt. Legalább a veszprémi Gizella
kápolna bedült sirboltjában találták szétfoszlott régi, kilenczszáz
éves ruha foszlányai közt, a hova a hagyomány szerint a trónörököst
eltemették. Az ő halotti ruháján lehettek a boglárok. A boglárok
különben ezüstből valók, szépek, különösek, elég érdekes
ötvösmunkák. Ezelőtt ötvenkét vagy három évvel találták, a mikor
János püspök azt a Gizella-kápolna nevü kis sirboltot feltúratta s
aztán ujraépitette. <span class="pagenum"><a name="Page_116" id=
"Page_116">-116-</a></span> A Nemzeti Muzeumnak épen eféle boglárja
nincs, magamhoz vettem tehát két darabot, hogy odaadom neki, de
azzal a föltétellel, hogy köszönő irat ne legyen a vége.</p>
<p>Semmi se lett belőle. Benéztem előbb a képviselőházba, a
folyosón két kurucz bajtárssal találkoztam, Rigó Ferivel és
Hentallerrel. Kérdezték, mi járatban vagyok. Megmondtam. Egyszerre
szólt mind a kettő:</p>
<p>– Sohase add te azokat a boglárokat a Muzeumnak, van annak elég.
Add nekünk, megbecsüljük.</p>
<p>Nekik adtam. Hentaller mellénygombokat csináltatott a mintájára.
Elég jó gondolat. Rigó Feri elvitte magával a másvilágra. Ez se
baj. Megvan még a harmadik boglár. Szakasztott ilyet kellett
viselnie Árpád apánknak is.</p>
<p>De nem folytatom tovább.</p>
<p>Van nagy csomó levelem, kéziratom Deáktól, Kossuthtól,
Petőfitől, Jókaitól. – Vannak különösen érdekes Kossuth-ereklyéim.
– Megvan egyik kurucz ősömnek tábori evőszerszáma, kanala, kése
tokostul, a hogy a csizmaszárban hordta magával Rákóczi fejedelmünk
idejében. – Öreg apám inzurgens kardja, Jókai legelső nemes ősének
osztálylevele, Deák öreganyjának, Hertelendy Annának, a szerelmes,
csodaszép asszonynak sok sajátkezü levele és száz meg száz
apró-cseprő muzeumi tárgy. Például a legelső magyar nyelvü királyi
adománylevél a maga eredeti pompás diszében, melylyel az esztergomi
érsekséget minden <span class="pagenum"><a name="Page_117" id=
"Page_117">-117-</a></span> járulékával együtt Hám Jánosnak
adományozta. Nem gyüjtöttem mindezt, magától gyült. – Hát a mit
buzgó hazafiak szó nélkül elhordtak tőlem! A pallos, melylyel
Martinovicsékat lefejezték. Patvarista koromban első princzipálisom
adta. Balás Dávid jeles ügyvéd, egykor vitéz honvéd volt ez a
princzipálisom. Felesége Horváth-lány Bodmérról, Fehérvármegyéből.
Ugy 1800 körül, mint Budán tanuló diák, a budai hóhérnál volt
szálláson, a ki Martinovicsékat kivégezte s ez neki adta a pallost.
Róla szállt az én princzipálisomra. – Garibaldi magyar fokosa.
Buzgó magyar lakatosok készitették a nagy szabadsághősnek, hogy
üssön vele agyon minden királyt, ne kegyelmezzen meg egynek se.
Garibaldi egykori barátomnak, Simonyi Ernőnek adta, ő pedig nekem
ajándékozta. – Régi magyar könyvek, melyek azonban Ráth György
gyüjteményébe kerültek. A nádori palotából zsákmányolt tárgyak, a
mikor azt a palotát, mint az ellenség tanyáját, diadalmas seregünk
1849-ben feldulta. Ezek közt XIV. Lajos franczia királynak értékes
művészeti ajándéka Savojai Eugénnak, a kiről a Habsburgokra s
köztük József nádorra szállt. És sok egyéb mindenféle.</p>
<p>Azért emlitem mindezt, hogy egyéni tapasztalásommal is
bizonyitsam, mai napság is lehet, a gyüjtők óriási száma és vagyona
daczára, érdekes és nagyértékü muzeumot gyüjteni. Milliós összegek
nem kellenek hozzá, hanem kell érzék, kedv, rátermettség és
fáradságot nem ismerő buzgóság. Kell olyan férfi is, mint Darnay.
<span class="pagenum"><a name="Page_118" id=
"Page_118">-118-</a></span></p>
<p>Különálló, tűztől mentes épület óriási termében van a
gyüjtemény. Darabjainak száma jóval felülmulja a harminczezeret.
Hatalmasan megvilágitja a gyüjtemény a történelem előtti korok
minden szakát, Rómának hazánk területén volt uralmát s a
népvándorlás mindegyik főkorszakát. S nem minden darab véletlenül
és felszinre csak esetlegesen került lelet. Darnay tudományosan
eléggé művelt és áldozatra eléggé készséges volt arra, hogy vidékén
maga is végezzen és vezessen ásatásokat. Szerencsével jártak
ásatásai.</p>
<p>Fajunk és nemzetünk történelmét is méltón képviseli a
gyüjtemény. Fegyverek, edények, ékszerek, háztartási és gazdasági
szerek nagy tömege tárul föl előttünk, éleszti lángra a multban
borongó kegyeletet, de az életre és boldogulásra való törekvés
hatalmas elszántságát is. Hiszen ha már őseink is ily derék férfiak
voltak: gyávaság, vagy élhetetlenség volna mögöttük maradnunk.
Irodalmi emlékekben, hires történelmi alakoktól származó
kéziratokban is igen gazdag a gyüjtemény. Kisfaludy Sándor és
Szegedy Róza emlékeit annyi szép, értékes és különféle tárgy őrzi,
hogy erre nézve összes országos gyüjteményeink mind messze maradnak
mögötte. Igaz, hogy erre a Darnay-gyüjtemény volt a leghivatottabb.
A nagy költő és neje Sümegen élt és halt meg, Szegedy Rózának még
hajfürtje, hangjegyei, kedvelt csecsebecséi is megvannak, sőt még
apró kis czipőcskéje is. Különösen fontosak a nagy költő kéziratai,
nagy költeményeinek fogalmazatai. <span class="pagenum"><a name=
"Page_119" id="Page_119">-119-</a></span></p>
<p>Barátai számára, távolból jött utazók számára, buvárok és
szaktudósok számára, ha otthon van a háziur, mindig nyitva van a
muzeum. A háziur maga személyesen szives készséggel mutat meg és
magyaráz meg mindent. De a nagyközönség számára, a falusi
szántóvető nép számára is van hetenkint bizonyos nap és óra
kitüzve, a mikor megtekintheti a gyüjteményt s tanulság és
gyönyörüség forrása nyilik meg előtte abban, a mit lát és hall. A
nép él is az alkalommal. Darnay barátom el nem mulasztaná soha,
hogy ne személyesen s ne szeretettel oktassa a népet.</p>
<p>Ebben van szerencséjének és sikerének egyik főoka.</p>
<p>Túl a Dunának, Bakony vidékének, Sümeg környékének nagyon régi a
műveltsége. A bronzkor minden szaka virágzó volt ott. A római
műveltség uralma sok századon át zavartalanul állt ott fenn. A
népvándorlás minden faja és neme fölkereste azt a tájat s ott
hagyta tüzhelyét és temetőjét, fegyverét és házi szereit. Az
Árpád-vérbeli királyok alatt hatalmas nemzetségek telepedtek ott
meg s hintették tele váraikkal a hegyek ormait. Sümeg, Hegyesd,
Tátika, Rezi, Csobáncz, Szigliget, csak ott egymás mellett egy
csomóban. A török ellen harmincz végvárat tartott megszállva s
védelmi erőben csak maga Zalavármegye. Óriás történet, sok ezeréves
mult, mérhetetlen hagyományok, a melyeknek minden irásnál biztosabb
és hatalmasabb emlékeit turja föl naponkint az ásó, kapa, ekevas. A
szántóvető kezébe kerülnek az emlékek. A ki azonban tudatlan:
elhányja ezeket. De ha tudja: <span class="pagenum"><a name=
"Page_120" id="Page_120">-120-</a></span> mire valók, odaviszi
ahhoz, a ki összegyüjti őket s gondjukat viseli a nemzet
számára.</p>
<p>A népet hát föl kell világositani. Azt a régi pénzt,
fegyverdarabot, törött edényt, százféle bronz- és kődarabot, ha
kezébe kerül, ne dobja el, hanem őrizze meg. Hátha hetvenhetedik
öregapjáé volt valamikor.</p>
<p>Igy gondolkodott nemes barátom, Darnay.</p>
<p>Elkezdte az oktatás munkáját. Eleintén személyesen a falusi
biró, jegyző, gazdaemberrel, a kik egyet-mást venni köznapon vagy
vásár napján vaskereskedésébe bementek. A mit megmagyarázott, azt
valóságban meg is mutatta s a mire a falusi ember a muzeum tárgyai
közül kiváncsi volt, arra nézve teljesen kitanitotta. Volt a jó
embernek azután otthon faluszerte elbeszélni valója.</p>
<p>Azután adott ki évenkint naptárt, kalendáriumot, egyes
füzeteket, tisztesen kiállitva, magyarázóképekkel ékesitve.
Egyszerü, világos népnyelven ismerteti benne a tudományt, a mint
gyüjteményének egyik-másik fő ágazatára vonatkozik. Naptárakat,
füzeteket ingyen is osztogat, különösen olyan falvak lakóinak, a
hol tapasztalás szerint lépten-nyomon bronzkori vagy római vagy
népvándorláskori leletekre szoktak bukkanni. Sok ezerre megy ingyen
kiosztott példányainak száma s ez már bizony költséggel jár.</p>
<p>Ezzel azután elérte azt, hogy vidékén száz meg száz paraszt ugy
beszél a paleolit és neolit korszakról, a rézkor, a bronzkor,
vaskor különös jelleméről, sőt még a hallstatti kor szerszámairól
is, szinte gyönyörüség <span class="pagenum"><a name="Page_121" id=
"Page_121">-121-</a></span> hallani. Dehogy tud annyit papja,
tanitója, jegyzője, szolgabirája. De nem tudnak még az egyetemi
hallgatók se.</p>
<p>De nemcsak ezt érte el. Hanem azt, a mi a fődolog: az emberek
semmi rozsdás készséget nem fitymálnak, hanem a mi szántáskor,
ásáskor, szőlőforgatáskor fölszinre jő s kezükbe akad, azt
megőrzik, tarisznyára rakják s a legközelebbi alkalommal viszik be
Sümegre Darnayhoz. Ő tudja, mit ér a talált dolog s ha valamit ér,
meg is veszi rögtön. Igen gyakran nem is készpénzen. Az a
bronz-sarló például a jámbor szántóvető parasztnak semmit se ér, de
igen kellene már a gazdasághoz jól pengő fényes, kék kasza-vas. Van
ugyan otthon kettő is, de az egyik már nagyon kopott s a másikat
megette a rozsda, noha már évek óta ott lóg ki a csucsfalablakon.
Bronzsarlóért kaszavas.</p>
<p>Ez is egyik titka annak, miért gyarapodik az a muzeum oly
rohamosan. Harmincz év alatt több mint harminczezer kortörténelmi
tárgy, különös ritkaság és régiség, nemzeti emlék, nagy történelmi
nevek ereklyéi, művészeti kincsek! Mesébe illenék, ha nem igy volna
igaz.</p>
<p>Ma már száz muzeumi gyüjtemény készül hazánkban. Tanintézetek,
vármegyék, városok, nemzeti muzeumok egyaránt nagy buzgósággal
rakosgatják össze az elmult századok és ezredek méltó
emléktárgyait. S e tárgyakkal ma már nemcsak a természet külső
egyetemének s nemcsak az emberi szellem világának multját,
művészetét, kincsbeli értékét s különös vagy ritka <span class=
"pagenum"><a name="Page_122" id="Page_122">-122-</a></span> vagy
torz alkotásait akarják szemlélhetővé s tanulságosabbá tenni, hanem
egyuttal a mai egyéni és társadalmi foglalkozás minden főbb
ágazatát is.</p>
<p>Darnay gyüjteménye nem különleges muzeum, nem a tudomány egy
ágának s nem a társadalmi foglalkozás egyik irányának áll
szolgálatára. Nem is egyetemes, mint a nagy nemzetek központi
muzeumai. Könyvtári, ásvány- és növénytani s őslénytani és
képzőművészeti része alig jöhet figyelembe. De Magyarország
történelem előtti korát s népvándorlási és magyar korát gyönyörüen
megvilágitja. Magángyüjtemény ma nincs az országban, a mely
gazdagságra s értékre nézve megközelitené.</p>
<p>S mindez fiatal, szerény vaskereskedőnek, igazán kisvárosi
lakosnak s minden szereplési vágytól idegen, egyszerü, jó magyar
hazafinak munkája.</p>
<p>Ugy mondják, régi egyes sarkantyut talált diákkorában Sümeg
puszta várának omladékai közt s ennek felemását kereste, kutatta
éveken át. E kutatás közben gyültek tudományos kincsei. Ma is
kutatja s maig se találta meg. Ne is találja meg hamarosan. Hadd
legyen gyüjteménye még gazdagabb, honfiérdeme még nagyobb, még
ragyogóbb.</p>
<hr class="chap" />
<div class="chapter"></div>
<p><span class="pagenum"><a name="Page_123" id=
"Page_123">-123-</a></span></p>
<h2>HAZÁDNAK RENDÜLETLENÜL…</h2>
<h3>I.</h3>
<p class="summary">(Mi a jurátus? – Mi volt 1844-ben a jurátus? –
Hollinger uram pozsonyi kávéháza. – Ismerjük-e igazán saját
hazánkat? – A szegény kálvinista diák. – A hét jurátus szövetsége.
– Ung-, Borsod-, Zemplén-, Torna-, Gömör-, Zólyom-vármegyék
jurátusai. – Uti rend. – Mi a különbség a gyorsvonaton utazás és a
gyalog utazás közt?)</p>
<p>Ne féljen a nyájas olvasó. Szent fájdalmak sóhajtása, hazafi
gerjedelmek harsogása, költői borongás és mámorba ejtő szónoki
buzgóság nem lesz e kis olvasmányban. Nem irok én verset, ha tudnék
se. Hanem azért ama fönséges nemzeti dalnak két első szava
meglehetősen ideillik. Ama dalról is megemlékezem kissé.</p>
<p>Ismerd meg tenhazádat!</p>
<p>Ez a czime is lehetne e kis csevegésnek. Sok bölcsesség van
abban az igében. Mert a hazát szeretni kell. Mindennél jobban és
örökké. Ám, a ki hazáját igazán nem ismeri: igazán nem is
szeretheti. Már a régiek is tudták. Ignoti nulla cupido. A mi
körülbelül azt jelenti magyarul: hogy szerethessem én azt a leányt
halálig, a kit nem ismerek?</p>
<p>Hanem hát ne bölcselkedjünk sokat. Kezdjük a dolgot <span class=
"pagenum"><a name="Page_124" id="Page_124">-124-</a></span>
egyenesen a közepén. Ugy se akarok mást, mint emlékezni, mesélni, a
multat fölidézni. Nem az egészet, nem is sokat, hanem csak valami
kis kedves tünetet belőle. Ha azután megérdemli, bölcselkedjék
fölötte maga az olvasó.</p>
<p>1844-ben vagyunk és jurátusok vagyunk és Pozsonyban vagyunk,
mivelhogy országgyülés van Pozsonyban s ott van az országgyülésen a
tekintetes királyi tábla is.</p>
<p>Mi a jurátus?</p>
<p>Könyvekből, hagyományokból, öregek szavaiból mindenki tudja.
Notarius inclytae tabulae regiae judicientis juratus: ime, ez a
jurátus. Ez a hivatalos czime, közjogi állása s állásának
természete. Végzett jogász, végzett patvarista, fölesküdt királyi
táblai jegyző, ügyvédi oklevélre vágyakozó. Lesz belőle majd
ügyvéd, tisztviselő, vármegye ura, követ, kormányzó ember, főispán,
szónok, nagy hazafi, minden. Ha lesz. Ha pedig nem lesz: az se nagy
baj. Hazamegy az ősi kuriára, gazdálkodik, vadászgat, dőzsöl,
megházasodik, szaporitja a világot s szidja a németet, a rossz
időjárást s az uzsorás zsidót. Igy is jól van.</p>
<p>Ez volt a jurátus általában.</p>
<p>De 1844-ben nem ez volt a jurátus.</p>
<p>Hanem a ki lángol az eszmékért, rajong a világszabadságért, utál
minden koronás főt, macskazenét ad a pecsovicsnak, megkergeti Uray
Bálintot s Tiszát, Lukát, Benét, a hirhedt adminisztrátorokat
agyongunyolja, kineveti a papokat s azután készül a harczra, oda is
megy, ha épkézláb, utolsó emberig s honvéddé lesz, <span class=
"pagenum"><a name="Page_125" id="Page_125">-125-</a></span> meghal
a csatatéren vagy a bitón, vagy elmegy bujdosónak, közben-közben
addig is fölveri a kávéházak csöndjét, szavalja Vörösmartyt, énekli
bús nemzeti dalainkat, könnye pereg, de minden lelke és minden izma
feszül és minden átka harsog a zsarnok ellen, a ki rabigában tartja
Árpád nemzetét: 1844-ben ez volt a jurátus.</p>
<p>Hajh, a mostani ügyvédbojtár, joggyakornok s a mindenféle segéd,
tollnok, királyi aljegyző, ülnök, állnok és járulnok dehogy
énekelné a Szózatot a kávéházban s dehogy merülne a fölött éjfélig
vitába, hogy mi történt volna akkor, ha a mohácsi csatát mi nyerjük
meg s nem a pogány hitü török s nem a kutyahitü osztrák? Mit szólna
most az ilyen bolondsághoz a princzipális, a törvényszéki elnök s
az ügyvédi kamara?</p>
<p>Nézzünk csak be a kávéházba. Hollinger uram kávéházába, a hol
minden estéjüket vidáman töltik el a jurátusok. Ott van az a
kávéház Pozsonyban a sétatéren. A kemencze se füstösebb. Gyertya
világit s nem villamosság. A félhomály szeliditi a füstöt. Minden
ember pipáz. A szivar még nem divatos. A czigarettet hirből se
ismerik. Csibuk járja és tajtpipa. A trafiknak még se hire, se
hamva. Csak néhány bécsi zsidó s néhány fanyarképü magyar mágnás
szopja még a szivart. De ilyet ott nem látni, a hol jurátusok
dévajkodnak.</p>
<p>Különös jó szokása volt Hollinger uramnak. A lutri. Minden este
bankot adott, lutrit játszott, nyerni hagyta <span class=
"pagenum"><a name="Page_126" id="Page_126">-126-</a></span>
vendégeit egy krajczárért husz egész garasig. Husz garas volt akkor
egy forint. Ha váltó garas: akkor váltó forint, ha pengő, hát
pengő. Ötven váltó garas tett egy pengő forintot, egy forintban
volt hatvan krajczár, egy pengő forintban százötven váltó
krajczár.</p>
<p>A mint a játék órája eljött: Hollinger uram csak hozta be nagy
bádogedényben a garasokat. Hozott be félvékányit, néhány százat,
talán ezeret is. Ezekből áll majd a nyeremény.</p>
<p>A garas rézpénz volt. Volt krajczáros, két krajczáros garasos és
két garasos rézpénz. Ily otromba pénzeket ma már csak
Olaszországban lehet látni. A pénzek ötvenfélék és száz esztendősek
voltak. Némelyik olyan kopott, hogy se csirját, se fejét, se irását
nem lehetett látni. A melyik nem volt kopott: az tele volt zöld
rozsdával, méreggel, szennyel s a ragadós piszoknak mindenféle
fajtájával. Ezer szerencse, hogy a doktorok akkor még nem találták
föl a baczillust, különben annak a nemzedéknek ki kellett volna
pusztulnia utolsó emberig.</p>
<p>Hollinger uram a nyereményre szánt garasokat előbb
megfürösztötte forró vizben, azután megmosdatta szappanos vizben,
végre megkeféltette istenesen. Ha sehol a világon, de Hollinger
uramnál fényes garast lehetett kapni.</p>
<p>A lutrijátékot, a számhuzást, a kikiáltást, a nyereményosztást
már nem beszélem el. Ugy is tudja mindenki. A kikiáltott számokat
mindenki megjegyezte a tabelláján s ha már három száma volt:
jelenkezett a ternóra <span class="pagenum"><a name="Page_127" id=
"Page_127">-127-</a></span> s megkapta husz fényes garasát. Elég
volt a nyeremény a kávéházi költségre hat napig.</p>
<p>A jurátus is játszott s minden jurátus játszott. Mi volt az az
egy krajczár koczkázat a kávéházi költség mellett?</p>
<p>Külön asztaloknál ültek a jurátusok. Sokan voltak. Volt az
országgyülésen négy-ötszáz. Fiatal, egészséges, vidám, lánglelkü
mind. Nemcsak a követ urak mellett voltak jurátusok, hanem a
királyi táblabirák mellett is. S tetemes számban minden este
összesereglettek Hollinger uram kávéházában.</p>
<p>Julius közepén volt az idő. Az országgyülés elnapolta magát egy
hónapra vagy hat hétre. A lutri végeztével épen arról tanácskoztak
a jurátusok, hol és miként töltsék a szünetet?</p>
<p>A közeli vármegyék s a dunaparti vármegyék jurátusainak a kérdés
nem okozott gondot. Ők hazarándulnak. Olcsón is, gyorsan is
hazaérnek. A dunai hajók is elviszik őket. Otthon azután vidáman
töltik az időt.</p>
<p>De mit csináljanak a messze lakók? A felső vármegyék ifjai, a
tiszán-inneni és tiszán-túli ifjak? Egy-két hétig utazzanak haza,
egy-két hétig vissza: elmulik a szünet az utazásban. Hát a sok
hiábavaló költség és fáradság? Mirevaló volna az?</p>
<p>Egyik messzevidéki jurátus odakiált közibük:</p>
<p>– Tudjátok mit, fiuk, járjuk be hát az országnak azt a részét, a
melyet eddig nem ismerünk!</p>
<p>Ez a jurátus volt Ferenczy Pista Ung vármegyéből. <span class=
"pagenum"><a name="Page_128" id="Page_128">-128-</a></span> Él-e,
nem él-e, mi lett sorsa, élete futása: nem tudom.</p>
<p>Tizen is feleltek:</p>
<p>– Igazad van, Pista!</p>
<p>Megindult a tanakodás. Hogy az idegen nem ismeri országunkat,
szent igaz, de szomoru igazság is. Hogy a föld kerekségének minden
országáról vannak utleirások: ez is igaz. Még a Csöndes-tenger vad
szigeteit is járják: ime, minden naptár tele van a gyönyörü
leirásokkal, Magyarországról semmi. Ide nem jön se angol, se olasz,
se franczia, se amerikai. Ha jön is: fut, szökik, nem ir,
eltagadja, hogy itt járt. Német ugyan elég jár, de vagy hallgat
rólunk, vagy ha szól és ir: hazudik és gyaláz.</p>
<p>De hiszen nem is csodálhatjuk. Mi magunk se ismerjük önhazánkat.
Még magyar utazó sincs Magyarországon. Széchenyi, Wesselényi is
csak idegen országokon járt; Gorove, Szemere, Pulszky is csak a
külföldet utazta be. Fényes Elek munkái is csak üres, hivatalos
adatokkal telvék. Alig van bennük élet; költészet és népleirás
semmi. Népünk lelkéről, nemzetünk szelleméről senki nem beszél.
Mintha a vármegyék viszályain kivül nem is volna magyar világ.</p>
<p>Szerencse még a Kis Tükör. De ez is elemi iskolásgyermek számára
való. Ez is történeti s nem jelenkori. Ez is csak arra oktat, hogy
valaha voltunk, de arra nem oktat, hogy most is vagyunk s talán még
ezentul is lehetnénk valami. Mit tudhatunk hát magunkról?</p>
<p>Ki utazik minálunk? <span class="pagenum"><a name="Page_129" id=
"Page_129">-129-</a></span></p>
<p>A vándorló legény. De az se magyar nagy részben, nemzeti
miveltsége épen nincs és csak arra van gondja, hogy műhelyet
találjon.</p>
<p>A gabona- és marhakereskedők s a hajcsárok. De hiszen ezek nem
utazók, hanem üzletük emberei, lótófutók s nem az országra és a
nemzetre gondolnak, hanem az adókra, vevőkre, árusokra,
vásárosokra.</p>
<p>A drótostótok, babkárok, bálisok, kucséberek. Jámbor lelkek, de
egy magyar sincs köztük.</p>
<p>Szegény kálvinista diákok. No ezek igazi utazók. Legátusok és
szuplikánsok. Minden esztendőben elindul kollégiumából négy-ötszáz
ifju s bejárja az ország nagy részét. S hogyan járja be? Gyalog. Az
apostolok lovain és módjára. Hátán háza, kebelén kenyere. Ott hál,
a hol megesteledik, ott lakik jól, a hol szivesen látják. Bejárja
az egész vidéket. Megmászsza hegyeit és sziklavárait, fürdik
vizeiben, bebukkan rengetegeibe, ismeri csárdáit, összeszedi
népdalait, megrakodik minden tájnak költészetével, bölcs és vidám
mondásaival, tarka-barka példabeszédeivel. S a mikor visszatér
kollégiumába: lelkét és tudását ott kicseréli társaival.</p>
<p>Ez az igazi utazás. Igy készül a magyar tudás, a magyar önérzet,
a szellemek magyar világa. Nem is ám hintón, bezárt vasuti
kocsiban, vendéglők termeiben, nagy urak váraiban; tőzsdék,
kiállitások, tárlatok zagyva tömkelegében, éhsóvár tömegek
tolakodása közt, szótárak és ismerettárak sivár, aszu, holt
adathalmazaiból. <span class="pagenum"><a name="Page_130" id=
"Page_130">-130-</a></span></p>
<p>Igy beszéltek a jurátusok Hollinger uram füstös kávéházában, a
mikor a lutrijátékot befejezték.</p>
<p>A beszélgetés nem volt hiábavaló. Jó eredményre jutott. Utazzunk
hát, fiuk, saját országunkban. Ismerjük meg elvégre saját édes
hazánkat.</p>
<p>De hol, merre és kik?</p>
<p>A túl a dunaiak Erdélyt szerették volna látni. A székelyek
földjét, a Mezőséget, a Szamos-, Maros- és Küküllő völgyeit, nagy
Hunyadi János hires várát.</p>
<p>Keményen leszavazták őket. Nincs idő. Erre nem elég a szünet.
Erdélynek nincs is nagy embere több, csak Wesselényi, ő meg beteg,
nincs is itthon. Az utazásnak pedig nemcsak az a czélja, hogy
hegyet-völgyet lássunk, hanem az is, hogy a nagyokat, a nemzet
vezéreit, a közvélemény világitó tornyait megláthassuk. Otthon,
saját ősi fészkükben fölkereshessük.</p>
<p>Az alföldi, bácskai, bánáti jurátusok a felföldet szerették
volna látni. A Vág- és Garam völgyeit, a nemzet czimerének hármas
halmát, Mátrát, Fátrát és a magas Tátrát, a melyen áll a
kettőskereszt. Az aggteleki barlangot s Dobsina jégalkotmányait. De
ezek a jurátusok épen nem találtak vezéróriást a vidéken, a kihez
zarándok-utjuk elvezessen.</p>
<p>A felső-tiszai jurátusok szerencsésebbek voltak.</p>
<p>Ők túl a Dunát választották ki. Sohase látta közülük egy se. A
tüneményes Balatont csodás regéivel. A zordon Bakony rengetegét, a
hol épen most mult el Sobri, de lábainak nyoma még meleg s hires
kalandjainak hagyományai még forrók. Az istenek és a költők által
fölszentelt <span class="pagenum"><a name="Page_131" id=
"Page_131">-131-</a></span> Csobáncz és Tátika várát, a délczeg
Badacsonyt, a mint mosolyogva nézi magát a Balaton tükrében s a
fejedelmi Somlyót, a mint büszkén emeli fel koronás fejét a
Marczalnak és Kemenesaljának ködbevesző, messze sikjain. És túl a
Duna nagyjai, a nemzet ragyogó vezérei! Deák Ferencz az ő kehidai
magányában, a nagy költő, Kisfaludy Sándor, az életnek alkonyán már
sümegi remetelakában és Széchenyi, a legnagyobb magyar, ott a Fertő
partján, czenki kastélyában!</p>
<p>Oda menjünk! Ezeket lássuk! Ezekben van együtt a multak
dicsősége s a jövendő nagysága, fénye, ragyogása!</p>
<p>Igy beszéltek a felső-tiszai vármegyék jurátusai. Övék lett a
diadal. Nagyot ittak is nyomban a diadal örömére. El is határozták,
hogy haladéktalanul indulnak. Mindjárt holnap ebéd után.</p>
<p>De hát kik indulunk?</p>
<p>Heten kötötték meg a szent szövetséget.</p>
<p>Az inditványozónak el nem lehetett maradni. Ferenczy István, Ung
vármegye követének jurátusa, volt az első.</p>
<p>Borsodnak hires két követe volt. Az egyik Palóczy László, a
másik Szemere Bertalan. Az ő jurátusaik tele voltak lángolással.
Apostol József és Orbán Miklós. Vajjon élnek-e még? Apostol irónak
is készült, lelkes szónok is volt. Ő volt az utazó-társaság
krónikása, naplóvezetője.</p>
<p>Zemplén vármegye is csatlakozott egyik jurátusával, Oláh Danival
és a felső vidékről Zólyom vármegye is, Hudoba Somával.
<span class="pagenum"><a name="Page_132" id=
"Page_132">-132-</a></span></p>
<p>Tornának és Gömörnek két lelkes kurucz ifja talán legjobban
sürgette az utazást.</p>
<p>Az egyik Lükő Géza, a ki utóbb több országgyülésen át volt követ
s a függetlenségi törekvések csüggedetlen bajnoka. Komjáthy Sámuel
mellett, Torna első követe és első alispánja mellett volt akkor
jurátus. Ő nekem is benső, bizalmas barátom volt, életéről s élete
végéről sokat tudok. Szögletesképü, kemény, csontos arczu ifju
akkor. Fekete, mint a czigány, éles, villogó sötét szemekkel,
örökké vidám szivvel. Még szólok majd róla mesélgetésem
folyamában.</p>
<p>A másik: Lakatos Miklós, szintén régi nemes család ivadéka. Nem
emlékszem biztosan, ki mellett volt akkor jurátus, de ugy rémlik
előttem: Soltész János mellett, Torna második követe mellett. Ő ma
is él, ma is kurucz, régen túl a nyolczvan éven. Kiállta a
függetlenségi harczok véres viharait, nyert sebek és végzett
fáradalmak meg nem gyöngitették, még az se ártott neki, hogy több
országgyülésen engesztelhetlen függetlenségi képviselő volt.</p>
<p>Az egész szövetségből talán csak ő maga van még életben. Eljár
az idő. Hatvankét esztendeje annak a szövetségnek s azok az ifjak
akkor már mind maguk mögött hagyták a huszonkét éves ifjukort.</p>
<p>Másnap az összebeszélés után meg kellett határozni az utirendet.
Merre menjünk, hova menjünk, mit lássunk?</p>
<p>Az utirend s az utazás czélja igy lesz: Mosony, Magyar-Óvár,
Győr városa, Pannonhalmán látogatás a <span class=
"pagenum"><a name="Page_133" id="Page_133">-133-</a></span>
szerzetnél, onnan be a magas Bakonyba. Csesznek várát megmászszuk,
a zirczi apátot meglátogatjuk. Aztán Veszprémbe érünk, a vár és
város sziklahasadékait megszemléljük. Onnan ki a Balatonra.
Balaton-Füredre. Akkor legelső s tökéletes magyar fürdőtelepe az
országnak. Tihany a maga visszhangjával és csöndes szerzeteseivel.
Azután Csobáncz vára, de előbb utba ejtjük Nagy-Vásonykőt, Kinizsy
Pál hires várát. Badacsony hegye és Szigliget vára. Innen
Keszthelyre, megnézni a Georgikont. Megmászni Rezi és Tátika magas
kővárait. Kirándulni Kehidára s tisztelegni Deák Ferencznél. Onnan
Sümegre. Várát megtekinteni s a nagy költővel kezet szoritani.
Somlyó, Kemenesalja és Pápa. Innen egyenesen Czenkre, a legnagyobb
magyarhoz. Kis-Marton, Sopron, Fraknó vára – vissza Pozsonyba. Épen
letelik akkora az országgyülési szünet ideje.</p>
<p>Ez bizony utiterv, de tartalmas. Mikor én Gyulay Pál urral és a
többi erdélyi barátommal a balatoni utazás tervét megcsináltam: ez
a terv a pozsonyi jurátus ifjakénak még csak fele sem volt. Nálam
Győr, Pannonhalma, Zircz, Veszprém, Somlyó, Kemenesalja, Czenk
második körutazás lett volna. Az elsőt elvégeztük, a második örökre
elmaradt. Csakhogy mi már se a nagy költőt, se a legnagyobb
magyart, se az ország bölcsét életben nem találtuk harmincz év
előtt se.</p>
<p>Minő utiterv volt azoké a pozsonyi ifjaké!</p>
<p>Minő nagy dolgot csinálnak most Mister Cooknak nilusi
utazásából. Alexandriától Szudánig minő fenséges dolog az! A
piramisok, a sphinx, a sivatag, a <span class="pagenum"><a name=
"Page_134" id="Page_134">-134-</a></span> háromezer év előtti
királyi paloták romjai, a pharaók siremlékei. Mózes születésének és
bujdosásának nyomai!</p>
<p>Szép és fenséges út!</p>
<p>De minő koldus út ez magyar ifjura nézve a pozsonyi jurátusok
utitervéhez képest!</p>
<p>Igaz, hogy ők nem háromezer, hanem csak ezer év hagyományainak
nyomait látják. De ez az ezer év a magyarság ezer éve! Vérünk,
multunk, dicsőségünk, hőseink és szenvedéseink ezer éve! Életünk és
örök harczunk s annyi bukás után mindig dicső feltámadásunk ezer
éve!</p>
<p>Oh, magyar ifju, ám utazzál, ha már ismered hazádat. De ha nem
ismered: hiába jársz a Niluson, Helvéczia hófödte tetőin, Itália
kék ege alatt: fajod örök életének nyomait meg nem találod
sehol.</p>
<p>Csak a jurátusok utján.</p>
<p>De hogy utaztak hát a jurátusok?</p>
<p>Arra is megcsinálták a tervet és a készülődést.</p>
<p>Bizony nem fiakkeren, nem gőzhajón, nem vasuton, nem
automobilon. Mind nem volt ez még akkor.</p>
<p>Két pár tiszta, könnyü köpönyeg, fél váltó ruha, bot és
pisztoly: ebből állott az uti málha. Erős ifjunak csak pehely a
sulya. Bizony gyalogszerrel történik az utazás. Szerény összegü
pénze mindegyiknek van. Ha megunnák a gyalogolást: fogadnak majd az
utban itt-amott parasztkocsit, hosszu oldalasat, négy általvető
üléssel, hogy elférjenek rajta mind a heten. Azután megint csak
gyalogszerrel s a hol látni és hallani való van, mindig és
mindenütt csak gyalogszerrel. <span class="pagenum"><a name=
"Page_135" id="Page_135">-135-</a></span></p>
<p>Igy tettem gyermekkoromban magam is.</p>
<p>Látni, figyelni, észlelni, lelket gazdagitani, eszmék és érzések
kincsét gyüjteni, egész élet számára az emlékezet gyönyöreit
megszerezni csak ily utazással lehet.</p>
<p>Mi az: utazásért utazni, de gyorsvonaton utazni?</p>
<p>Oktalan pénzköltés, ostoba időtöltés.</p>
<p>A jurátus ifjak jól gondolták ki tervüket.</p>
<p>Az embernek, ha utazik, legyen társa. Hozzávaló koru, miveltségü
és vidámságu. A kivel együtt nézzen és hallgasson meg mindent. A
kivel együtt gondolkodjék s nyomban kicserélhesse gondolatait. A
kivel együtt határozza meg s ujra és ujra megemlegesse, mi volt
szép és fenséges, mi volt komoly és vidám, mi volt csúf és otromba
mindabban, a mit együtt láttak és hallottak.</p>
<p>Az agy és a sziv is olyan, mint a gyomor. Kétszer vagy tizszer
annyi táplálék nem fér bele, mint a mennyit elbir. Ha megterheled
az agyat és szivet: vagy sohase szivja föl, vagy ugy kiveti magából
a fölösleget, mint a gyomor. Vagy épen ugy elsatnyul,
elnyavalyásodik, mint a gyomor. Az a sok vézna, szunyadozó,
sopánkodó, panaszba fult, ideges, kapkodó és ingerlékeny lélek, a
melyből a művelt osztály fele készül, azáltal lett nyomorékká, hogy
az agy és sziv elgyöngült a fölös terheltetés alatt.</p>
<p>Boldogtalan gyorsvonaton utazó!</p>
<p>Térdén kendő, fülei pamuttal betömve, szemein ókuláré, kezein
keztyü, zsebkendője hat, fején fedő, <span class="pagenum"><a name=
"Page_136" id="Page_136">-136-</a></span> örökké lesi, honnan jön a
légvonat. Ki-kinéz az ablakon, de addig nem lát semmit, mig
kalauzkönyvét, Baedekkerjét meg nem nézi. Azután csak Baedekkerjét
nézi. S este, mikor jegyzeteit papirra teszi, ha teszi, akkor is
Baedekkerjét nézi. S ha utazásait leirja: azokat is csak
Baedekkeréből irja. S ha valamikor később beszélni, adomázni,
utazásaival mulattatni akar: akkor is csak Baedekkerjét nézi. Agya,
szive üres, mint az üres hólyag. Gondolata és érzése ott van a
Baedekkerben. Ára a könyvárusnál négy korona. Kapható itt, meg
amott.</p>
<p>A ki naponkint ötszáz kilométert utaz: mind igy utaz. Ügynöknek
jó, dolga után járónak jó, utazásért utazónak csúf és ostoba.</p>
<h3>II.</h3>
<p class="summary">(A győri Napoleon-emlék. – Pannonhalmának
szentséges hagyománya. – A désmaispán. – Pater Prior Félix. – Pater
Maurus Czinár. – Pater Nikolaus Sárkány. – A Szózat a szent falak
közt. – A suúri német barát. – Miként oktatta meg az igazságra
Veszprémvármegye a német barátot? – Csesznek vára. – A zirczi
vendéglátás. – A régi Balaton-Füred. – Hová lett a régi nemzeti
szinház? – A tihanyi visszhang.)</p>
<p>Bizonyos, hogy e hét jurátus utazását én apróra el nem beszélem.
Bizonyos, hogy az utbaeső városokat és falvakat fölfedezni nem
akarom. Van az utazásban néhány vidám, vagy különösen érdekes
részlet: én csak ezekre szoritkozom.</p>
<p>Naplóvezetőnek, krónikairónak Apostol Józsit választották, az
öreg Palóczy jurátusát. Apostol föl is jegyzett öregéből-nagyjából
mindent. Jegyzetei napról-napra <span class="pagenum"><a name=
"Page_137" id="Page_137">-137-</a></span> folytak. Az volt a
szándéka, hogy jegyzeteit később rendszeres és bővebb utleirásként
dolgozza föl s irja meg. Ez azonban tudtommal elmaradt. Él-e még
Apostol s hova lettek jegyzetei: miskolczi és borsodi barátaink
tudnák megmondani.</p>
<p>A kávéházi összebeszélés után még csak egy éjszakát töltöttek
Pozsonyban, harmadnap reggelén elindultak.</p>
<p>Mosonyt, Magyar-Óvárt, Győr városát hagyjuk emlitetlen. Győrben
megnézték azt a házat, a melyben egykor nagy Napoleon volt szállva.
A világverő nagy császár hamvait csak egy-két év előtt hozta haza
nemzete Szent Ilona szigetéről. Miként fogadta a hamvakat a
franczia nemzet: bőven leirták a lapok s még bővebben elbeszélték
Pozsonyban és Pesten azok a szemtanuk, a kik minden ünnepélyt
végignéztek Francziaországban. Minden ember rajongott akkor a
Napoleoni hagyományokért s a mi ifjainknak látniok kellett a Hérosz
egykori magyar tanyáját.</p>
<p>Pannonhalmát meg kellett látogatni. Hazafiatlanság lett volna
elkerülni. Közhit szerint ott volt akkor az országnak legnagyobb
könyvtára. Nagyobb mint a Nemzeti Muzeumé, nagyobb mint a
Teleki-könyvtár, nagyobb még a debreczeni kollegiuménál is. S
azután a lelkes és hazafias és tudós Benczebarátok, a kik annyi jó
tanárt tudnak adni a hazának, a kik oly magyaros vendéglátók s a
kiket arra járó messzevidéki magyarok mindig meglátogatnak. Ősi
szokás már ez! Dehogy mulasztanák ezt el ifjaink. Maga a vár, a
nagy zárda, a szeminárium s a hatalmas torony is megérdemli az
utat. <span class="pagenum"><a name="Page_138" id=
"Page_138">-138-</a></span></p>
<p>De ha nem volna is ott könyvtár és sok épület és nagy torony és
vendégszerető barát, hanem a helyett kopasz domb, sivatag,
hegytető, vadállatok és haramiák tanyája volna: a jurátus akkor is
fölmenne Pannonhalmának tetejére.</p>
<p>Mert a legszentebb hagyományt, honfoglaló Árpád apánk nyomát,
ott találja meg. Mi volt nekünk magyaroknak Napoleon? Senki és
semmi. Idegen nép gyönyörü meséje. Mulatni való ábránd és képzelet.
Annyi mint Herkules, vagy a Mirmidonok bősz királya. Nála nélkül
csak ugy meglennénk, mint most. Mégis megnéztük győri tanyáját. De
Árpád nélkül nem volna Magyarország, nem lett volna magyar nemzet,
az emberiség világtörténetéből kimaradt volna a legdicsőbb fejezet,
ezer évnek ragyogó magyar története s mongol, tatár, török
keresztülgázolt volna az európai büszke nemzetek koponyáin.</p>
<p>Árpád pedig itt járt, Pannonhalmának napsugaras tetőin. A mikor
Tokajnál és Bihar mezőin és Alpár sikján szétszórta a bolgárok
birodalmát s Bánhida halmain és völgyein a tótok országát: száguldó
paripán ide jött föl vezéreivel Pannonhalma tetejére. Itt lengtek
büszke lobogói! Itt ütötte föl pihenő sátrát. Innen nézett körül a
világban s itt nyugodott meg abban a fölséges gondolatban: ime
megvan már az én fajom örökké tartó hona, a szép Magyarország, az
utánam következő nemzedékek, aczélkaru hősök s lánglelkü anyák
hazája!</p>
<p>Örökre megőrizte a hagyomány, hogy innen sas <span class=
"pagenum"><a name="Page_139" id="Page_139">-139-</a></span>
szemeivel széttekintett. Nyugat felé a Rába nagy alföldje, a stájer
havasokig, északra a Kárpátok s a fejedelmi Duna méltóságos
folyása, napkeletre a kivivott diadalmas csaták tere Attila
ősapjának városáig s azontul Erdélyig s az elhagyott Etelközig és
délre a sötét Bakony erdeje. Melyik világhóditó érezte a tájnak
szépségein isteneknek eféle gyönyörét? Egyik se. Senkiről sincs
följegyezve. Csupán csak Árpádról. A többi a nyert csaták után csak
dőzsölt vagy aludt, vagy asszonyaival mulatott vagy foglyait
gyilkolta le. Árpád az egyetlen, a ki a legszentebb költői érzésnek
hódolt. Vidám lélekkel merengett el országának istenadta,
természetalkotta, napsütötte szépségein.</p>
<p>Efölött ábrándoztak a jurátusok, a mikor Pannonhalmára
mentek.</p>
<p>Orbán Miklós azt mondta:</p>
<p>– Hejh, fiuk, ha mi azt tudnók, miről beszélgetett ott a
hegytetőn Árpád, a mikor már országunkat szerencsésen
elfoglalta?</p>
<p>Valamelyik azt felelte rá, alighanem Lakatos Miklós, a
legdévajabb:</p>
<p>– Nem sokat fecsegett az, pajtás, hanem kezet fogott vezéreivel,
földhöz vágta a süvegét és csak annyit mondott: No, ezt fiuk jól
csináltuk!</p>
<p>Meglehet, igy volt; meglehet, nem igy volt. Annyi bizonyos, hogy
Te Deumot nem tartott, az esztergomi érsek nem énekelt mellette
zsoltárokat és dicséreteket s a sok császári királyi udvari léhütő
nem rontotta körüle a szabad levegőt. De még az is bizonyos, hogy
<span class="pagenum"><a name="Page_140" id=
"Page_140">-140-</a></span> hatalmas áldomással fejezték be ősi
szokásukhoz hiven a honfoglalást.</p>
<p>A jurátus ifjak nem mentek föl egyenesen a várba s nem
jelentkeztek egyenesen a zárdába vendégekül. Elvégre a
Benczés-barát nagy ur ott Pannonhalmán, a jurátus pedig, ugyancsak
ur ő is, de mégis csak kis ur. A főapátot, Rimély Mihályt, ismerték
ugyan már Pozsonyból, de csak ugy messziről s aztán többnyire
vastagnyaku kálvinisták voltak, akkor dúlt legjobban a vegyes
házassági felekezeti háboru: még nyegleségnek is gondolhatná
valaki, ha ők a papoknál egyenesen ajtóstól rohannának be.</p>
<p>Lent maradtak a faluban. Ott helyezkedtek el a falusi kocsmában.
Onnan mentek föl a papok látogatására öten. Lükő és Ferenczy
valamely okból ott maradt, később akartak a többi után menni. Jó
füstölt, izletes szalonnát tudott adni a kocsmáros, épen falatozni
kezdtek ugy villásreggelire.</p>
<p>Egyszer csak jön a kocsmáros, se szól, se beszél, csak elszed
előlük szalonnát, kenyeret, sót, paprikát, poharat, bort.</p>
<p>– Mit csinál kend?</p>
<p>– Megkövetem az urakat, nem adhatok se enni, se inni, se éjjeli
szállást.</p>
<p>– Elment a kend esze? Aztán miért?</p>
<p>– Józan vagyok én, hanem hát igy parancsolta a désma-ispán
ur.</p>
<p>– Az áldóját annak a désma-ispánnak; hol van az a désma-ispán?
<span class="pagenum"><a name="Page_141" id=
"Page_141">-141-</a></span></p>
<p>– Épen az urak uti málháját rakja a kocsira.</p>
<p>No hiszen a jurátusoknak sem kellett több. Fölálltak nyomban,
még bicskájukat se törülték meg, indulni akartak, hogy azt a
désma-ispánt rögtön kettéhasitják.</p>
<p>Azonban nyilt az ajtó s jött be maga a désma-ispán. Mint Dániel
próféta az oroszlánok közé. De nem volt nála se ágyu, se dárda, se
semmiféle gyilkos szerszám. Hanem a helyett a kalapját megemeli s
azt mondja:</p>
<p>– Dicsértessék a Jézus Krisztus!</p>
<p>Lükő Géza ugy nézett rá fekete, villogó szemeivel, mint az
emberölő sárkánykigyó.</p>
<p>– Kend az, a ki belekatangol itt a mi dolgunkba?</p>
<p>– Igen is én volnék, tekintetes urfiak, mert, a Reverendissime
Pater Prior Félix ugy parancsolta.</p>
<p>A jurátus ifjak akkor nyakig bent voltak a nyelvujitásban és
nyelvtisztitásban. Mindent magyarul kellett kimondani. Lükő Géza
kemény hangon először is erre akarta a désma-ispánt
megtanitani.</p>
<p>– Nem ugy kell azt mondani, héj, hogy Pater Prior Félix, hanem
ugy kell mondani, hogy Bódog atya, a perjel.</p>
<p>Bódog és perjel!</p>
<p>Már akármit csináljon a jó uristen azzal a désmaispánnal, de ő
ezeket a szavakat soha még nem hallotta, de soha meg se tanulja. De
meg is felelt rá istenesen.</p>
<p>– Tessék megbocsátani, mi már csak a magunk módja szerint
beszélünk. Nem tudunk mi németül.</p>
<p>De erre aztán Lükő nevetett nagyot. Ime utóbb még <span class=
"pagenum"><a name="Page_142" id="Page_142">-142-</a></span> ő kerül
abba a gyanuba, hogy ő beszél németül. Nevettek bizony ezen
Ferenczyvel együtt. A désmaispán el sem tudta gondolni, miért van
olyan jó kedvük.</p>
<p>Pedig hát a dolog olyan egyszerü.</p>
<p>A prior akkor fönt a várban Jancsó Félix volt. A zárdai szokás
szerint a cselédek, tisztek, idegenek előtt a neve: Pater Prior
Félix. Ugyanakkor ott volt a zárdában Pater Maurus Czinár is. Én is
ismertem, Deák Ferencznek egykor tanára. Deák is, ha róla beszélt,
sohase emlitette másként, mint Pater Maurus Czinár. Ugyanakkor ott
volt még Pater Nicolaus Sárkány. Később bakony-béli apát, jó
ismerősöm, jó barátságban voltunk, vármegyém gyülésein sokat
viaskodtam vele a fölött, hogy a mi a Corpus Jurisban megvan irva
latinul, mit jelent az a gyakorlati életben magyarul. Sokat beszélt
nekem Deák Ferencznek győri diákkorabeli dolgairól.</p>
<p>A mint az öt jurátus fölért a várba: a priorral találkoztak
először is. A priornak természetesen első dolga volt, megkérdezni:
kik az urak, hányan vannak, hol a többi kettő, hát az uti podgyász
és a többi? Másik dolga pedig a désma-ispánt rögtön leszalasztani
kocsival a kocsmároshoz, hogy a hány jurátust és podgyászt ott
talál, mindazt rakja föl a kocsira rögtön s hozza föl a várba,
kit-kit a maga szobájába, a kocsmárosnak pedig elcsapatás terhe
alatt ne engedje, hogy ilyen tisztes utazó uraknak még csak egy
ital vizet is adjon. Mirevaló volna akkor a zárda?</p>
<p>Igy lett bizony az! <span class="pagenum"><a name="Page_143" id=
"Page_143">-143-</a></span></p>
<p>De olyan szives ellátásban, olyan vendégszeretetben, olyan igaz,
tiszta, hazafias örömben részesült az a hét jurátus ott fent
Pannonhalmán, hogy édes anyjuk ölében se volt jobb dolguk soha,
mint ott. Kegyes barátsággal látta őket a főapát maga is, Maurus
Czinár ki nem fogyott az alkalmi történeti esetek elbeszéléséből.
Megmutattak édes örömmel a könyvtárban mindent. Megnézték a
szemináriumot is. Összebarátkoztak egy csomó tanárral és
papnövendékkel. Megnéztek valami tornyot is, mely akkortájban
épült. Eltértek még az utirendtől is. Ott maradtak két nap, két
éjjel. Még akkor se akarták őket elereszteni. Tejben, vajban
fürödtek, mint a példaszó mondja.</p>
<p>Mivel hálálhatták meg! Szegény pataki diákok, szerény országjáró
jurátusok!</p>
<p>Együgyü szónoklat, hálás köszönet, áradozó szavak: mit érnek
ezek?</p>
<p>Az utolsó refectorium után, az asztal-áldás után körbeállt a hét
ifju jurátus s zengő, zúgó erős férfihangon elénekelte a Szózatot.
Annak dala uj volt s akkor még nem ismerték Pannonhalmán.</p>
<p>A mikor odáig jutottak:</p>
<div class="poem">
<div class="stanza"><span class="i0">Szabadság! Itten
hordozák<br /></span> <span class="i0">Véres
zászlóidat,<br /></span> <span class="i0">S elhunytanak
legjobbjaink<br /></span> <span class="i0">A hosszu harcz
alatt.<br /></span></div>
</div>
<p>Akkor elhallgattak az ifjak kissé. Könnyeiket törölték.</p>
<p>– Én is sirtam, amice dilectissime! <span class=
"pagenum"><a name="Page_144" id="Page_144">-144-</a></span></p>
<p>Mondta nekem Sárkány Miklós apát, mikor erről beszélt.</p>
<p>Hát bizony hajdan ilyen volt a magyar barát, magyar pap. Hazafi
a szive gyökeréig, vendégszerető az utolsó falat kenyérig.</p>
<p>Ilyen-e most is?</p>
<p>Az én tudásom szerint most is ilyen, ha magyar.</p>
<p>Én ugyan Pannonhalmán sohase voltam. A jó Benczés-barátok szives
vendéglátását is csak egyszer éreztem ezelőtt vagy negyven
esztendővel a jó Simon tihanyi apátnál, a ki egykor szintén jó
ismerősöm volt. De sokat hallottam róluk a hires Kocsi Sebestyén
Gábortól s más jeles férfiaktól is.</p>
<p>Ha magyar!</p>
<p>Természetesen, ha magyar. Istennek legelső szives házigazdája
csak akkor lehet a pap és barát, ha magyar.</p>
<p>Pannonhalmának közeli szomszédságában fekszik az én vármegyémben
Suúr. Istenadta tótok lakják ott a Bakony északi tövében. Ide
valami idegen német barátok vetődtek az önkényuralom idejében.
Uradalmat vettek, kastélyba telepedtek, zárdának nevezték. Ott
dicsérték az Istent s lakmároztak naponként a magyar föld
terméseiből. Egyébként nem ismertek se istent, se embert a magyar
fajtából. Valami Augusztinusok vagy mik voltak.</p>
<p>Jött az alkotmányos korszak. Hunkár Miksa barátom lett a járás
büszke főbirája. Hivatalos dolga akadt Suúron, négy hires lovával
oda rucczant, maga leszállt <span class="pagenum"><a name=
"Page_145" id="Page_145">-145-</a></span> a falu házánál, vendéglő
nincs; – kocsijának, lovának, kocsisának, huszárjának
meghagyta:</p>
<p>– Menjetek a barátokhoz!</p>
<p>Hát ő maga miért nem ment oda?</p>
<p>Azért, mert a barátok se látogatták őt meg bánki kastélyában, a
mikor mint földesurak ide a szomszédságába telepedtek.</p>
<p>Hát kocsiját, lovát akkor miért küldte oda?</p>
<p>Azért, mert az volt az ősi szokás, a vármegyei gyakorlat és az
igazság. Mindezek fölött őrködni tiszti kötelessége. Bölcs és szent
királyaink s dicső őseink azért adták a barátoknak a nagy vagyont
és teljes szabadságot, hogy dicsérjék az istent, oktassák a népet,
gyámolitsák a gyámoltalanokat s szives vendéglátásban részeltessék
az utast és a zarándokot és a bujdosót, kiváltképen pedig a nemes
vármegye urait és embereit, a mikor tisztjükben, közdologban
járnak.</p>
<p>Ez ellen véteni nem szabad, csakhogy ezt a suúri német barátok
nem tudták.</p>
<p>Jön ám vissza a kocsi, leugrik a huszár s oda toppan a főbiró
elé. Sarkantyuját összeüti:</p>
<p>– Jelentem alássan, tekintetes főbiró ur, istene ne legyen annak
a barátnak, nem becsült meg bennünket, azt mondta, hogy az ő házuk
nem vendégfogadó. Tessék csak megengedni, hadd verjem ki őket a
határból.</p>
<p>Nem is haragudott a főszolgabiró. Nem szorult ő suúri német
barátra, hanem a legközelebbi vármegyegyülésen bejelentette az
esetet. Nem is másért, hanem <span class="pagenum"><a name=
"Page_146" id="Page_146">-146-</a></span> csak azért, hogy a
vármegye urai, oszlopos emberei tudják meg, hányadán vagyunk a
suúri barátokkal.</p>
<p>Micsoda?</p>
<p>Hát a zárda nem vendégfogadó? Hát van olyan pap és barát
Magyarországon, a ki ajtót nem nyit, ha közeledő vendéget lát s
vendégét nem szivesen várja ölelő karjai közé? Sőt még a vármegye
elől is elzárkózik?</p>
<p>Hallatlan! Ilyen esetről nem tudnak a legöregebb emberek se.
Sárkány Miklós Benczés akkor már bakony-béli apát volt, öreg ember
volt, komoly és bölcs ember volt, de oly indulatba jött, hogy a
tubákos szelenczéjét is az asztalhoz vágta. A jó veszprémi
kanonokok majd leszédültek fölgerjedésükben a torony tetejéről.
Ilyen szégyengyalázat nem esett még a szentegyházon a tridenti
zsinat óta!</p>
<p>Legjobban tüzelt Bakony hires ura, Faiszi Ányos István, 1848-ban
is és azóta is többször követünk, erős katholikus hitvallásu férfiu
s az egyház rendületlen hű fia. Sőt inditványnyal is előállott.</p>
<p>– Téns nemes vármegye! Ilyen szentségtörésre nincs törvényünk.
Mert a mi őseink ilyen istentől elrugaszkodott egyházi férfiakat
soha nem láttak, hirből se ismerhettek. De van nekünk holtkézi
törvényünk. Efféle jött-ment, idegen, német szerzetesek nálunk
birtokot nem szerezhetnek, a vármegye erre nekik engedelmet nem
adott: inditványozom annálfogva, hogy a tiszti főügyészt utasitsuk,
inditsa meg ellenük azonnal a bitorlás-megszüntetési pert, addig is
helyezzük <span class="pagenum"><a name="Page_147" id=
"Page_147">-147-</a></span> szequesztrum alá a suúri uradalmat s
addig is, mig a pernek vége lenne, szoritsuk a barátokat száraz
kenyérre és tiszta vizre. Ez legyen mindennapi lakomájuk.</p>
<p>De bizony megszavaztuk egyhangulag az inditványt. Az egyházi
férfiak ugrottak föl először szavazni. Csakhogy ők magyarok voltak
s nem Augusztinus-féle német barátok.</p>
<p>Nosza eszükre tértek most a német barátok. Fogtak magyarul
beszélő embert is maguk közé, jöttek nyomban könyörögni, bocsánatot
kérni s egyben ünnepélyesen meghivták egyszer és mindenkorra
vendégül a nemes vármegyét, minden tisztviselőjét, hivatalnokát,
katona és szolgáló emberét, hogy a mivel az Isten őket megáldotta,
a mi szegénységüktől telik, mindazt szives buzgósággal a
vármegyének, a közügy oltárára felajánlják.</p>
<p>Pedig hát megtanulhatták volna közeli szomszédjaiktól, a
pannonhalmi, bakonybéli és zirczi barátoktól, mi a szent
kötelesség, az ősi szokás, a nemes lélek és a tisztesség.</p>
<p>A dolog egyébiránt elsimult. Csakhogy bizony mi soha be nem
néztünk a suúri barátokhoz. Elkerültük őket, noha nekem is volt ott
1869-ben és 1871-ben is tiszti dolgom.</p>
<p>A hét jurátus, a mint Pannonhalma ölelő karjaiból kiszabadult,
neki váltott a magas Bakonynak. Csesznek váráig meg se állt.</p>
<p>Itt kezdődik a magas Bakony. A csesznek-zirczi-veszprémi
<span class="pagenum"><a name="Page_148" id=
"Page_148">-148-</a></span> uttól nyugot felé. Valami kétszázezer
hold sürü erdő egy darabban. Itt-ott utak szeldelik át, különben a
ki beletéved, akár bele is veszhet örökké. Tovább is folytatódik a
Bakony kelet felé, nyugat felé. Kelet felé átlép Fehérvármegyébe, a
hol a bodajki völgy a határa, nyugot felé Zalavármegyét lepi
Keszthelyig és a Balatonig.</p>
<p>A Balatont különösen látni akarták a pozsonyi ifjak. Sobri
Jóskáról akkor irtak legtöbb könyvet, akkor beszéltek legtöbb
kalandot s vidám adomát, csak egy-két évvel előbb mult el Sobri
maga is. Fiatalsága, deli szép alakja, a hozzá kapcsolódó ezer mese
ingerelte az ifjak képzeletét.</p>
<p>Csesznek várának csonka romjait már jó messziről
megpillantották. Elhatározták, hogy fölmásznak a romokra. Az első
puszta vár, a mely utjokba akadt.</p>
<p>Pedig nem is régóta puszta vár a hatalmas Garák e hajdani
sasfészke. Tizennyolcz év előtt, 1826-ban még eleven vár volt,
minden épülete ép volt s vidám lakomák folytak termeiben. A
vármegye rendei is el-ellátogattak oda Esterházy János grófhoz,
főispánjukhoz. A hogy tudom, 1826-ban irtózatos égiháboru
alkalmával égő villámok csapkodták agyon. Leégett a régi büszke vár
s benne égett minden. Az emberek alig menekülhettek. Nem épitette
azóta föl senki. A mikor én az omladékokat 1862-ben összejártam:
azt hittem, századok óta pusztul már az a vár. Oly gyorsan halad
omlása, enyészése.</p>
<p>De a mikor a pozsonyi ifjak ott jártak: még minden <span class=
"pagenum"><a name="Page_149" id="Page_149">-149-</a></span> falát,
minden tornyát és zugolyát jól láthatták. A falakban lévő gerendák
kormos végei még mindig kikandikáltak a lyukakból. De ajtók,
ablakok helyén csak tört üvegek, omlatag nyilások, a padmalyokon
már nőtt a moha, a laboda és a kosbor s a folyosókon és nyilásokon
már vigan süvöltött a szellő.</p>
<p>Halottat látni, puszta várat látni: egy dolog. Az elmulást
látjuk. Az örökre eltünt életet.</p>
<p>A néző lelkét nem az teszi gazdaggá, a mit lát, hanem az, a mit
gondol és érez arról, a mi szemébe ötlik. Minden ablakából, minden
fokáról, minden erkélyéről észak felé szemükbe tünt Pannonhalma. A
magas vár, a magas torony, a mint fénylik benne a távolból is az
élet és a nemzeti dicsőség. Eszükbe jutott a vidáman ott töltött
idő s hálásan emlegették vendéglátó gazdáikat, a kik jó apa, jó
testvér módjára fogadták őket.</p>
<p>Egyszerü ebédjük a falu kocsmájában volt.</p>
<p>Estére Zirczre értek. Ott már volt vendéglő, oda szálltak. De a
jó zirczi barátok itt is ugy bántak velük, mint a pannonhalmiak.
Jókai leirta a zirczi zárdát, ragyogó épületeit, urait és tanulóit
az »Enyém tied, övé« czimü regényében. Ugy találták sokkal előbb a
pozsonyi ifjak is.</p>
<p>Tanakodtak: merre menjenek Zirczről. Nyugot felé a bakony-béli
apátság. Ut alig vezet oda, sötét rengetegen át kell bujdokolni.
Elvesztenek egész napot, egy nap talán elég se lesz. Erről az utról
lemondtak.</p>
<p>Kelet felé Palota-vára. A hires Móré-vára. A világ <span class=
"pagenum"><a name="Page_150" id="Page_150">-150-</a></span>
legnagyobb kalandora háboruskodott itt egykor, a ki hadat üzent a
bécsi királynak is, a török szultánnak is. De Móré-vára már nincs
meg. Pedig itt lett törökverő hőssé a rettenetes vitéz Thury
kapitány is, szigetvári Zrinyi Miklósnak és csobánczvári Gyulaffy
Lászlónak jó barátja. Azután itt volna még Palota-Óvár is. Hollós
Mátyás dicső királyunk mulató tanyája. Ó-Palotának nevezi a
környék. Itt van a Kikeri-tó, a faragott kövekből készült római-ut,
Kinizsi ugratója, a sziklában tátos lovának patkónyoma.</p>
<p>Vajjon kelet felé forduljanak-e? Ezzel is elvesztenének jó két
napot. Pedig ők Veszprém felé a Balatonhoz sietnek.</p>
<p>Se nyugotnak, se keletnek. Egyenesen Veszprém felé.</p>
<p>Összejárták a várost. Megbámulták eleven-várát, Séd-patakját,
rettenetes szikláit, meredek hegyeit és völgyeit. Fölkeresték
Csermák sirját, a nagy magyar zeneköltőét, a boldogtalan
szerelmesét.</p>
<p>Siettek Balaton-Füredre.</p>
<p>Felső-Eörsön megpillantották a Balaton tüneményes ragyogását s
azután nem is vették le szemüket róla. Nem törődtek ők ezután se a
tatárjáráskori gyönyörü templommal, se azokkal a ligetekkel, a hol
Szegedy Róza évekig siratta eltünt jegyesét, Kisfaludy Sándort, se
a csodálatos szépségü tájképekkel, apró patakkal, festők ecsetére
méltó kotyogó malmokkal, szőlőhegyi diszes uri hajlékokkal, –
siettek Balaton-Füredre.</p>
<p>Az ország nagyjai közé, a hires férfiak és nők gyülekező
helyére, a nagy és remekkor szinművészeinek <span class=
"pagenum"><a name="Page_151" id="Page_151">-151-</a></span> körébe
és tiszteletére. Együtt volt itt akkor minden. Ugy, a mint Pesten
vagy Pozsonyban. Csakhogy itt tiszta magyar volt a világ.</p>
<p>Balaton-Füred akkor nem egészen az volt, a mi most hatvankét év
multán.</p>
<p>Nem volt meg a Balatonra néző nagy Erzsébet-szálló. Nem volt meg
a nagy gyógyterem, a fenyves liget, a kápolnán és a ligeteken kivül
épült ötven-hatvan nyaraló. Nem volt gőzhajó, nem volt kikötő, nem
volt meg az alsó nagy parti sétány. Nem volt meg az erdőbeli nyári
szinkör. Hanem megvolt az első magyar állandó Nemzeti Szinház, a
nagy költőnek, Kisfaludy Sándornak alkotása. Szürke gránitból
készült tömör oszlopai csak ugy fénylettek. Ennek a szinháznak ma
már semmi nyoma. A mostani nemzedék azt se tudja, hol volt egykor.
Még az oszlopok is eltüntek örökre.</p>
<p>Ezek eltünésének története van.</p>
<p>Ezeket gróf Festetich László adományozta 1831-ben. Magyar kőből
magyar művészek által faragtatta. Száz meg száz mázsa volt mind a
négy. Ezelőtt vagy negyven esztendővel elhatározták a Nemzeti
Szinház lebontását. Az intézők jámbor lelkü, de hülye elméjü
hazafiak voltak. A tetők fáját s a falak kövét és tégláját csak el
tudták használni, de mit csináljanak a hatalmas, gyönyörü
oszlopokkal? Ki veszi meg azokat? Ki tudja azokat elszállitani? De
hát hova tegyük? Épületkőnek ugyan jó lenne, ha dinamittal
szétvettetnék, darabokra törnék, de hát ez pogányság volna. Hiszen
<span class="pagenum"><a name="Page_152" id=
"Page_152">-152-</a></span> a nemzeti kegyelet forró lehelete van
azokon az oszlopokon.</p>
<p>Dehogy jutott volna eszükbe, hogy hagyják meg a Nemzeti
Szinházat annak, a minek az ősök épitették. Vagy alakitanák át
Balatoni Muzeummá. Vagy ha az épületet elpusztitják is: hagyják ott
állani az oszlopokat emlék gyanánt, művészet gyanánt, a hogy
állanak a Napisten templomának oszlopai Balbek helyén, a sziriai
sivatagon.</p>
<p>Senkinek se jutott eszébe. Az oszlop nem kell, a hely pedig
kell. Ástak hát óriási sirgödröt, a négy oszlopot belefektették s
földdel betemették. Ugy eltemették, hogy ma negyven esztendő mulva
senki se tudja, hol feküsznek a gyönyörü nagy művek, az egy kori
honfi-lelkesedés művészi alkotásai.</p>
<p>Egykor, talán századok mulva valami kutatásnál vagy
alagut-épitésnél majd fölfedezik az oszlopokat. Akkor előáll majd
az országos műemlékek tudós bizottsága s ránk bizonyitja, hogy ime,
egykor nálunk a nagy hellen világ művészei dolgoztak, de
remekműveiket a barbárok, geták, hunnok, avarok, longobárdok,
magyarok s egyéb csavargó népek ledöntötték, föld alá temették.</p>
<p>A pozsonyi jurátusok elmerengtek az oszlopok szépségein. Át is
karolták őket. Ketten tudtak egyet-egyet átölelni.</p>
<p>Akkor még nem volt Kisfaludy-szobor, hanem volt a felső sétányon
napóra. A savanyuviz filagóriája már megvolt, de a savóitató
filagória még nem volt meg. <span class="pagenum"><a name=
"Page_153" id="Page_153">-153-</a></span></p>
<p>A minthogy százféle bolondságot azóta találtak ki. Savókúra,
tejkúra, szőlőkúra, vizkúra, mezitlábkúra, napkúra, szélkúra,
villanykúra, hidegfürdő, melegfürdő, gőzfürdő, villany-fürdő,
szénsav-fürdő, iszapfürdő és százféle egyéb hókusz-pókusz, a
melylyel kinozzák, nyuzzák, fosztogatják a nyavalyás és ostoba
közönséget. Mind valamennyi hat ez az emberre vagy jól, vagy
rosszul, de mind nem azért találták ezeket föl, hogy vele
gyógyitsanak, hanem azért, hogy vele költséget szaporitsanak.</p>
<p>A jurátus természetesen nem törődött semmiféle kúrával. Kell is
a jurátusnak kúra. De inkább százszor eltagadná a betegséget,
semhogy egyszer is patikára, kúrára szoruljon. Hiszen okos fiatal
emberre nézve a nyavalygás, ha nem baleset, akkor bizonyosan
szégyen. Nem szabad okos embernek betegnek lenni, hacsak a
földindulás meg nem széditi, vagy a háztető rá nem szakad.</p>
<p>A jurátusok nem tudtak ismeretlenül maradni.</p>
<p>A legelső napon a szinházban hozzájuk jön egy uriember s nevét
mondja.</p>
<p>– Gróf Esterházy Kázmér vagyok, ha megengedik, hogy
megkérdezzem, ugy-e, az urak jurátusok?</p>
<p>– Mind azok vagyunk Pozsonyból.</p>
<p>– Nagyon örülök, hogy eltaláltam. Ha megengedik, ezentul az én
vendégeim.</p>
<p>Mit tehettek? A szives vendéglátást visszautasitani nem
lehetett. Már csak annálfogva se, mert a gróf csakugyan jeles
férfiu volt. Gróf Esterházy Kázmér <span class="pagenum"><a name=
"Page_154" id="Page_154">-154-</a></span> Miklós a mult 1840-iki
országgyülésen a legnagyobb és legfájdalmasabb politikai harczokban
a nemzet mellé állt s a főrendüek tábláján igen kevesed magával
elszántan küzdött Deák javaslatai mellett s a bécsi kormány ellen.
Az országgyülési ifjak szerették, a jurátusok rajongtak érte.
Fehérholló az akkori mágnások közt.</p>
<p>Ettől kezdve hegyen-völgyön lakodalom volt a jurátusok élete
Balaton-Füreden. Dehogy tudtak a gróftól szabadulni, dehogy tudtak
miatta egy krajczárt is költeni. Bemutatta őket még a csodaszép
Guthardnénak is. Bemutatta őket Csányi Lászlónak is, a ki öt év
mulva nemzetünknek hőse és vértanuja lett.</p>
<p>Egyik nap kora reggelén szöktek el tőle, hogy gyalogszerrel
tovább menjenek s mindenekelőtt megláthassák Tihanyt.</p>
<p>Megnézték ott a templomot s ereklyéit. Szent Anianus
maradványait s dicsőséges I. Endre királyunk sirját, a ki isten
igazában elfenekelte valamikor a németet. Megnézték a hegyet a
Remete-barlangoknál s Csokonay gyönyörü költeményét elénekelték a
visszhangnál.</p>
<div class="poem">
<div class="stanza"><span class="i0">Oh, Tihanynak riadó
leánya,<br /></span> <span class="i0">Szállj ki szent hegyed
közül!<br /></span></div>
</div>
<p>Gyönyörü dal! Soronkint énekelték, hogy a visszhang zavarodás
nélkül dalolja vissza éneküket.</p>
<p>Elbámultak azon, a mit hallottak.</p>
<p>Első eset életükben, hogy kiki a maga hangját száz öl
távolságból hallgathatta. <span class="pagenum"><a name="Page_155"
id="Page_155">-155-</a></span></p>
<p>Minden hangnak szine, foka és ereje van. Fokát és erejét csak
meg tudjuk magyarázni, de szinét már nehezen. Miért más hang a
pacsirta hangja, mint a rigóé? Miért más a Blahánéé, mint a Kautz
Gyuláé? Ki tudja ezt tökéletesen megmagyarázni?</p>
<p>Lakatos Miklósnak csodálatos erős, tiszta, érczes, szép
férfihangja volt. Jól is tudott fiatal korában dalolni. Szeretett
is dalolni. Dalművészetben nagy sikereket érhetett volna el, ha
arra készül. Hudoba Soma lágy hangja, de még Lükő Géza reszelős
hangja is elenyészett mellette, ha együtt daloltak. Az ő hangja ugy
röpködött a többi hang fölött, mint a madár az erdő fölött.</p>
<p>A mikor a második sort énekelték:</p>
<div class="poem">
<div class="stanza"><span class="i0">Szállj ki szent hegyed
közül<br /></span></div>
</div>
<p>S a mikor ezt a visszhang visszaharsogta: valamennyien Lakatosra
néztek. Tombolt fölöttük az ő hangja. De azután egyenként is
beleénekeltek és beleszavaltak a visszhangba. Olyan furcsának
találták. Az ember füle csak egy tenyérnyire van szájától. Mindenki
csak egy tenyérnyi távolságból ismeri saját hangját s ime most száz
öl messzeségből hallja.</p>
<p>Ez ám a tökéletes fonográf, nem Edisoné.</p>
<p>A visszhangmutató és kecskeköröm-áruló gyerekek hada ott
vihogott körülöttük.</p>
<p>Oláh Dani azt kérdi a gyerekektől:</p>
<p>– Hány nyelven beszél ez az ekhó, gyerekek?</p>
<p>– Ez csak magyarul beszél, meg deákul. <span class=
"pagenum"><a name="Page_156" id="Page_156">-156-</a></span></p>
<p>– Hát németül nem beszél?</p>
<p>– Nem szabad neki.</p>
<p>Hudoba Soma, a zólyomi jurátus, tótul is tudott. Ő meg azt
kérdezte:</p>
<p>– Hát tótul tud-e beszélni?</p>
<p>A gyerekek erre elkezdtek ugrálni, röhögni, kezükkel
hadonászni.</p>
<p>– Mit vigyorogtok, gazemberek?</p>
<p>Egy gyerek aztán nevetve megmagyarázta:</p>
<p>– Hogyan tudhasson az ekhó tótul, mikor még sohase hallott
tótul!</p>
<p>De már ezen azután a jurátus ifjak is nevettek, csak ugy
harsogott.</p>
<h3>III.</h3>
<p class="summary">(A vérkúti fürdő. – Sietős Gábor uram. – A
köppöly. – A vérkúti csárdás. – Somogyi Benjámin tiszteletes ur. –
A monoszlói szép napok. – Vörösmarty Szózatának története, szövege
és zenéje. – A bajor szőlőnek a világon nincsen párja. – A
monoszlói visszhang.)</p>
<p>Tovább, tovább!</p>
<p>A barátok hatalmas ebédje után utra keltek az ifjak. Egyenesen
czéljuk felé. Csobánczvára, Tapolcza, Sümeg városa, a nagy költő.
Ez a czél egyelőre. Azonban ember tervez, vendéglátás végez.</p>
<p>Utjok a Balaton partjain vezetett. Aszófőn, Örvényesen, Udvarin,
Akalin keresztül. A mint Ságh-pusztához érnek: oda benéznek egy
ital vizre. Nagy volt az augusztusi meleg. A kutyák majd lehuzzák
őket. Sebaj. Még akkor csörgedezett a Cserkút patakja, még
<span class="pagenum"><a name="Page_157" id=
"Page_157">-157-</a></span> akkor kotyogott a sághi malom. A
pusztától meglátnak egy magányosan álló kis épületet épen a Balaton
partján. Valami négyszáz ölnyire lehet. Csárdának látszik, de út
nem vezet hozzá, még gyalogutféle se. Egy-két élőfa lombja borong
az épület mellett. Kérdik a pusztabéli asszonytól:</p>
<p>– Miféle csárda az?</p>
<p>– Nem csárda az urak, hanem fürdő, a vérkúti fürdő, de azért
kapni benne enni-innivalót.</p>
<p>– Fürdő? Vérkút a neve? Igy is jól van.</p>
<p>Alkonyat felé jár az idő, hét óra van már. Az utiterv szerint
ugyan Köves-Kállán kellene hálni, de az még ide jó hét-nyolcz
kilométer. Mikor lesz a vacsora? Mikor fekhetünk le? A füredi és
tihanyi dőzsölések után egyszer ki kellene magunkat aludnunk isten
igazában. Az a fürdő közel van. Térjünk be oda s majd jókor reggel
menjünk Köves-Kállára.</p>
<p>Jól kigondolták.</p>
<p>Oda ballagtak a vérkúti fürdőre.</p>
<p>Csakugyan volt ott egy kis épület. Volt az épületben két szoba,
konyha, kamra, pincze, egy kis marhaól, az udvaron egy csonka
malomkő, asztalnak állitva, a malomkő fölött terebélyes fűzfa. A
ház mellett kőris- és hársfa. A fürdőn egy csárdás, valami jóravaló
paraszt ember. Az épület mellett tiz husz lépésnyire a Balaton
vize.</p>
<p>Egyéb semmi!</p>
<p>Hát ez is fürdő? Ilyen fürdőtelep is lehet a világon? Lehet. De
megvan ennek a maga kis története. <span class="pagenum"><a name=
"Page_158" id="Page_158">-158-</a></span></p>
<p>Ki épitette azt a kis tanyát valamikor: én bizony nem tudom.
Csárdának nem épitették, hiszen nincsen semmiféle útban. Utasok,
vásározók, lakodalmasok, malomba járók, szegény legények,
borszállitók, tikászok arra sohase tévednek. Miért lett volna hát
csárda? Talán egy-két balatoni halász kedvéért? Bizony még ezért
se. Az akali, zánkai, szepezdi halászok nem ott tanyáznak, azután
halász ember iszik ugyan bort, de a maga borát s magával hordja
csutorában. Miattuk éhen halhat minden csárdás.</p>
<p>Volt Köves-Kállán ezelőtt vagy hetven évvel egy ügyes borbély.
Nem Hugli volt a neve, de hogy mi volt a becsületes neve, én bizony
nem tudom. A nép Sietős Gábornak nevezte, mert mindig futott,
mindig sietett; a ki szóba akart vele állani, mindig azzal a szóval
szaladt el előle: sietős az utam.</p>
<p>Sietős Gábor uram egyszer nagyot gondolt. Ő köppölyöző intézetet
állit. Miért mászkáljanak az emberek Keszthelyre, Sümegre,
Tapolczára köppölyözés végett, miért ne menjenek épen ő hozzá? Az
orvosi műtétért járó két garast miért ne ő keresse meg? De nem
Köves-Kállán. Oda nem jönnek az emberek, nem is tudna nekik helyet
adni, hanem valahol a Balaton partján, a hol fürödni is lehet s a
hol az emberek és lovak a gyepen és a fák alatt estig
eltanyázhatnak. Valami oly helyen, a hol kert is van, talán forrás
is van, tehát hideg ivóviz is van. Az ugyan szükséges, hogy az
emberekkel elhitessük, hogy az a viz ásványviz, az ereje gyógyitó,
csodatevő, de hiszen ezt elhitetni <span class="pagenum"><a name=
"Page_159" id="Page_159">-159-</a></span> igen könnyü dolog. Tele
kell beszélni az emberek fejét. Fogni kell hozzá valami röst járási
orvost is, a ki valami kis sportuláért szanaszét hordja a hirt.
Vegyi vizsgálat nem szükséges, nem is divatos. A viz hatását
kikémlelni épen nem kell. Minden viznek az a hatása, a mit a jámbor
nyavalyás ember maga elképzel. Igy támad minden szentkút, minden
csodatévő forrás, minden világfürdő. Lám, a bucsu-szentlászlói
forráshoz a kútból hordják a vizet kocsin, szekéren, hordókban,
mégis csodatévő az ereje. Ha az ember véletlenül egeret, békát vagy
gyikot nyelt: ha iszik a vizéből, azon elevenen szüli el azt a csúf
férget, a hogy lenyelte. El lehet olvasni az erről szóló hiteles
püspöki bizonyitványt a szent-lászlói templomban. Bucsujáró hely is
lett a forrásból. Milyen jó dolga van ott uraságnak, barátnak,
kocsmárosnak, kártyavető asszonyoknak. Igy támadt a péti fürdő, a
vadkerti fürdő Veszprémvármegyében s a bodajki fürdő
Fehérvármegyében. Nem is kell egyéb, csak borbély, a ki
köppölyözzön s muzsikus czigány, a ki vasárnap délutánonként
muzsikáljon. A többi attól függ, van-e szerencse s van-e elég
balgatag ember a vidéken.</p>
<p>Ilyes valamit gondolt ki Sietős Gábor uram. S a mint terve
megérett, sietett is azt megvalósitani. Összefutkosta a szomszéd
falvakat. Akalit, Zánkát, Szepezdet, Kővágó-Örsöt, Tótit, Kékkutat,
Kisfaludot, Köves-Kállát, Mindszent-Kállát, Szent-Bé-Kállát,
Henyét, Tagyont, Monoszlót s a hány Dörgicse van a világon,
valamennyit. Beszélt emberekkel, asszonyokkal s elhirdette,
<span class="pagenum"><a name="Page_160" id=
"Page_160">-160-</a></span> hogy Istennek különös intésére ime
csodálatos forrás támadt Vérkúton, oda jőjjön vasárnaponkint
mindenki, ott kap köppölyt, ivóvizet, teljes gyógyulást, nem is
kerül többe két garasnál. Csak még egy krajczárt kell hozzátenni a
szegények számára.</p>
<p>Az eredmény meglett. Jöttek az emberek seregesen. Hozták hátas
tarisznyában az ennivalót. Sietős Gábor uram minden ember hátából
kicsettintett annyi vért, a mennyit jónak látott. A ki meg akart
fürödni, meg is fürödhetett. A délesti órákban nagyot aludtak az
emberek s estére kelve, a mikor haza indultak, oly könnyü volt
mindenki, mint gyermekkorában.</p>
<p>Igy jött létre a vérkúti fürdő.</p>
<p>Ma mosolyog ezen mindenki.</p>
<p>Ne mosolyogj, felebarátom. A mai kor még furcsább, a mostani
nemzedék még balgatagabb, a mai Sietős Gáborok mellett a régi
köves-kállai Sietős Gábor csak ügyetlen, gyámoltalan kontár. Nézd
meg a mai fürdők hirdetéseit, ügynökeit, szédelgő ajánlatait,
téli-nyári csavargó orvosait, szakértőit, vegyelemzéseit s
mindenféle pénzcsaló műveletét, majd akkor igazságosabban itéled
meg azt a régen porladó szegény borbélylegényt.</p>
<p>A pozsonyi hét jurátus odatoppan a csárdás elé.</p>
<p>– Adjon Isten!</p>
<p>– Fogadj Isten!</p>
<p>A jurátusok körülnéznek. Rajtuk kivül senki. Szük a hely.
Vendégszobának, vendégágyaknak semmi nyomuk.</p>
<p>– Lesz-e itt enni-innivaló, gazdauram?</p>
<p>– Lesz-lesz! Füstölt kalbász nyomban, ürüpörkölt <span class=
"pagenum"><a name="Page_161" id="Page_161">-161-</a></span> később,
hajnalban sült puha kenyér, borom is megihatják az urak, ha már
ittak életükben jó bort. Iczczéje négy krajczár.</p>
<p>– Hát aludni lehet-e itt?</p>
<p>– Akár az angyalok nyoszolyáján. Ott kint a puha gyepen.</p>
<p>Nagyot nevettek a jurátusok, de megtetszett nekik az állapot.
Rögtön megfürödtek s azután letelepedtek egyik asztal mellé.
Falatoztak, iddogáltak, adomáztak.</p>
<p>De mire a fürdőből kikeveredtek: egy vendége se akadt a
csárdának. Ott ült két idegen egy másik asztal mellett. Az egyik:
harmincz-negyven év közötti, vidám, jó pirosképü ur, nyilván valami
belső ember valahonnan. A másik idősebb már, de elég jól öltözött
kékbeli. Előttük bor, csöndesen beszélgetnek.</p>
<p>A jurátusoknak jókedvük támadt. Zajos vidámságuk fölverte a
Balaton-part csendjét. Sohase ittak jobb bort, mint az a négy
krajczáros badacsonyi, a melylyel ellátta őket a csárdásgazda.</p>
<p>A pirosképü ur odasug a kékbelinek:</p>
<p>– Kurátor uram, szalajtsa be a gyereket az egyik lovon a
feleségemhez. Várjon bennünket vacsorára. Tizen leszünk.</p>
<p>A kékbeli fölkel, kimegy, intézkedik, ujra bejön.</p>
<p>A jurátusok, jókedvük tetőpontján, rágyujtanak Béri Balogh Ádám
kurucz dalára: Piros bársony süvegem! Azután felállnak s eléneklik
a Szózatot. Ők se régóta ismerik ezt a nemzeti dalt, minduntalan
szivesen rátérnek. <span class="pagenum"><a name="Page_162" id=
"Page_162">-162-</a></span></p>
<p>Hallgatja ezt a pirosképü ur. A szöveget ismeri, a dalt most
hallja először. Arcza komolylyá, áhitatossá válik. Azután föláll s
odamegy az ifjakhoz.</p>
<p>– Én Somogyi Benjámin vagyok, monoszlai kálvinista lelkész.
Nemde, az urak pápai diákok?</p>
<p>Mosolyogtak az ifjak. Lükő Géza felelt:</p>
<p>– Örülünk az ismeretségnek, de nekünk az öreg apánk se volt
pápai diák. Pozsonyi jurátusok vagyunk mi az országgyülésről.
Országot-világot járunk.</p>
<p>– Annál jobb. Pedig öcsémuraim megérdemelnék, hogy pápai diákok
legyenek.</p>
<p>– Miért épen pápai diákok?</p>
<p>– Mert magam is az voltam.</p>
<p>Büszke volt a pap a maga pápai diákságára. Nem is csoda. Hires
tanárai voltak a pápai kollégiumnak. Még hiresebb diákjai. Épen
akkor voltak ott diákok: Petőfi, Jókai, Kerkapoly, Kozma.
Oroszlánkörmüket már akkor mutogatták. De nem hivalkodott tovább a
pap, csak ennyit mondott:</p>
<p>– Most pedig én is, kedves feleségem is szivesen látjuk
öcsémuraimékat vacsorára, éjjeli szállásra és mindaddig, mig nálunk
jól érzik magukat.</p>
<p>Hm! A pannonhalmi fejedelmi vendéglátás után a szegény
kálvinista pap vendégszeretete! Nagyon jó lesz. Az egyházfejedelem
után az egyház szolgája.</p>
<p>Bemutatta a pap a kékbelit is. Bodor uram, vagy ki, az egyház
kurátora. Ezután ő is közibük ült. Jóravaló falusi nemes ember.
Most már kilenczen mulattak. <span class="pagenum"><a name=
"Page_163" id="Page_163">-163-</a></span></p>
<p>Azonban szürkülni kezd már. Induljunk.</p>
<p>Jó négy lova volt a kurátornak, de csak ugy paraszt kocsija.
Kocsijára föl akarta tömni a jurátusokat.</p>
<p>Nem ugy lesz az. Gyalog megyünk. A kocsi jőjjön utánunk. Mi az
az egy órai vagy másfél órai séta?</p>
<p>A mikor Monoszlóra beértek: este volt már, de gyönyörü
holdvilág. Az emberek már elkezdtek éjjeli nyugalomra térni. De az
ifjak rázenditették a Szózatot. Lakatos Miklós hangja csodálatosan
zengett. A pap is velük énekelt már. Ő is tudta már az uj nemzeti
dalt. De még a kurátor is megtanulta már. Dörgő mély hangja kisérte
az ifjakét.</p>
<div class="poem">
<div class="stanza"><span class="i0">Itt küzdtenek honért a
hős<br /></span> <span class="i0">Árpádnak hadai.<br /></span>
<span class="i0">Itt törtek össze rabigát<br /></span> <span class=
"i0">Hunyadnak karjai!<br /></span></div>
</div>
<p>Csodálatos idők! Lélekszaggató nemzeti dal! Még akkor is
bánatos, a mikor fajunk dicsőségét zengi. Hova lettek annak a
kornak érzései? Elmultak-e örökre, vagy csak elszunnyadtak?
Fölébrednek-e még valamikor? Vagy örökké alusznak. De akkor
feküdjünk le mi is örökre.</p>
<p>Ez a szó is Lükő Géza szava: vagy álljunk talpra, vagy feküdjünk
le örökre.</p>
<p>Monoszló kis falu, de lakói közt sok volt a nemes ember. Zala
nemessége nagy nemzetharczot vivott akkor. A bécsi udvar
Forintos-pártja akkor folytatta ádáz küzdelmét Deák Ferencz ellen
életre-halálra. <span class="pagenum"><a name="Page_164" id=
"Page_164">-164-</a></span> A balatonvidéki nemesség rendületlen
hive volt a nemzeti ügynek. A honfikötelesség érzete sehol se volt
erősebb, mint itt.</p>
<p>A monoszlaiak első hallásra szivük mélyén érezték a Szózat
rettentő igazságait:</p>
<div class="poem">
<div class="stanza"><span class="i0">Az nem lehet, hogy annyi
szív<br /></span> <span class="i0">Hiába onta vért,<br /></span>
<span class="i0">S keservben annyi hű kebel<br /></span>
<span class="i0">Szakadt meg a honért.<br /></span></div>
<div class="stanza"><span class="i0">Még jönni kell, még jönni
fog<br /></span> <span class="i0">Egy jobb kor!…<br /></span></div>
</div>
<p>Kifutottak az emberek és az asszonyok az udvarokból és
ágyasházaikból. Körülvették a pozsonyi ifjakat. Velük sirtak, velük
fohászkodtak. Isten áldását könyörögték le rájuk. Még kezüket, még
ruhájukat is csókolták. Hisz az a nemzeti dal ugy hasonlit a
kálvinisták szentegyházi énekéhez! S abban a dalban nemcsak az
örökké élő Istennek, hanem az örökké élő hazának dicsősége is benne
van!</p>
<p>Igy kisérte az egyszerü paplakra Monoszló közönsége a pozsonyi
ifjakat.</p>
<p>– Soha se volt szebb napom életemben.</p>
<p>Ezt irta Apostol József az utinaplóba.</p>
<p>Ezt mondták társai is még vén korukban is. Kérdezzétek meg
Lakatos Miklóst, az öreg honvédet. Ő még él az ifjak közül.
Hatvankét év mulva nem dobban-e meg szive ma is, mikor erre
gondol?</p>
<p>Pedig az a »Szózat« nem is volt már egészen uj, <span class=
"pagenum"><a name="Page_165" id="Page_165">-165-</a></span> noha
nem is régi. 1844-ben már hetedik esztendeje, hogy napvilágot
látott valami Auróra nevü háji-báji ujságban vagy valami effélében.
A mai ember kinevetné vagy megcsodálná az efajta ujságot. El sem
ismerné ujságnak. De akkor nagy dolog volt ez is.</p>
<p>Ma ugyan fél millió ember olvas ujságot nagy Magyarországban
naponkint. Akkor is olvashatott két-háromszáz. Ha olyan dal készül
manapság, mely meglepi a világot: három nap mulva jelszóvá lesz s
egy hét alatt könyv nélkül tudja mindenki, dalát és zenéjét pedig
dudolja, fütyörészi mindenki, huzza minden czigány s fujja minden
fuvó szerszám. Ma a budapesti adomát vagy szójátékot harmadnap
mulva már minden nyiri faluban ismerik, vasut, táviró, távhang
odaröpiti mindenki házába, minden falu, város olvasókörébe. De nem
igy volt ez hajdan. Minden vidéknek megvolt a maga külön dala,
közmondása, adomája, szójátéka s mindenféle meséje, mókája,
szólása-mondása. Más vidék nem tudott erről semmit, nem is törődött
vele. Csak az terjedt el, a mi valahogy belekerült a naptárba. Az
se mindjárt. Jó tiz év kellett ahhoz, hogy az érdekes bohóság
minden naptárba egymásután belekerüljön s igy járja be az
országot.</p>
<p>Vörösmarty maga is lassan készült el a nemzeti dallal.
Belefogott már 1834-ben, a következő évben már több versszaka
készen volt, az egész mégis csak 1837-re készülhetett el igazán. A
mostani költő ennyi idő alatt hat regényt ir, ötven novellát,
három-négy szinmüvet s azonkivül három uj lapot szerkeszt és
<span class="pagenum"><a name="Page_166" id=
"Page_166">-166-</a></span> buktat meg. De együgyü is volt az a
régi idő, régi kornak komor nagy költője! Mily gyorsan nő a mai
füzfa a régi világ fönséges tölgyfája mellett.</p>
<p>De hajdan nem is az irodalom terjesztette e dalokat. Hanem az a
két-háromszáz szegény diákgyerek, a ki évenkint bejárta az
országot, a mi szépet, jót erre-arra hallott, megtanulta, őszre
kelve bevitte a kollegiumba, a sok diák ott eltanulta tőle s vitte
haza a szünidő alatt mindenfelé. Igy készült, igy terjedt, igy
maradt meg a magyar lélek szépmüvészete eszmében, dalban, zenében,
vidámságban és búbánatban mind maiglan.</p>
<p>Bizony nehéz, darabos, néhol csikorgó is annak a nagy nemzeti
dalnak a nyelve. Hány szebb és ragyogóbb költeménye van
Vörösmartynak! A mai költő nyelve mily sima, mily folyékony, mily
fürge, mily pattogó, mily szellemes ahhoz képest.</p>
<p>Csakhogy abban a nemzeti dalban együtt van minden magyar
igazság, minden fenséges és keserü igazság s nincs is benne más,
csak rettentő nagy igazság. A minőt a magyar fajon kivül nem ismer
a kerek világnak egyetlen nemzete se.</p>
<p>Te pedig, édes fiam, mai idők korszerü költője, azért csak
énekelj tovább. Fényes, aranyos, csigaházas kobzod el ne hadd
némulni. Hadd zengjen-bongjon, hadd csillogjon nyelved
tökéletessége s rimeid összhangja és simasága. De azt el ne hidd
magadról, hogy benned is csak ugy lángol a magyar igazságok tüze,
mint a Szózat költőjében. <span class="pagenum"><a name="Page_167"
id="Page_167">-167-</a></span></p>
<p>Annak a nemzeti dalnak még zenéjét is nagyon meg lehet
birálni.</p>
<p>A Nemzeti Szinház igazgatója tüzött ki valami koldusdijat a
Szózatra dalzenét alkotni. Talán husz aranyat vagy annyit se.
Pályáztak többen. Bihari és Lavotta nem éltek már akkor. A kurucz
dal mérhetlen kincsei mélyen feküdtek akkor még a föld alatt. A
dijat és koszorut Egressy Béni nyerte el. Az ő dalával énekeljük ma
a Szózatot.</p>
<p>Van a dalban magyar zene is, de azért az a dal mégse tökéletes
magyar zene. Szerkezete nem is felel meg egészen a költemény
szerkezetének. A szöveg és a zene nem tud ölelkezni. Ezt a sort
például: »Itt élned, halnod kell« nem lehet arra a zenére
elénekelni. Hanem ki kell a nagy költőt foltozni s igy kell
énekelni: »Itt élned, élned, halnod kell«.</p>
<p>S hacsak ebben volna a hiba!</p>
<p>A nyugoti zene, a német zene, az ugynevezett műzene elkezdte már
akkor azt a munkáját, a melyen ma teljes sikerrel dolgozik, hogy
meggyalázza, megfertőztesse, beszennyezze s ha lehet kiirtsa a
magyar zenét. A hogy más ritmusa van a magyar költészetnek: ugy más
ritmusa van a magyar zenének is. S a kettőnek össze kell vágni.
Szózatunk zenéje ez ellen is vét. Például abban az »Itt élned…«
sorban a két ritmus igy ölelkezik, ha daloljuk:</p>
<p>„Itt él–nedél–nedhal–nod kell!“</p>
<p>Mi ez? A jó magyar ész, még ha én mondom is, alig hiszi ezt el.
Ám kisértse meg, énekelje el ezt a <span class="pagenum"><a name=
"Page_168" id="Page_168">-168-</a></span> sort külön s figyelje meg
gondosan. De ne szakértő muzsikus, hanem józan eszü zeneértő elme
figyelje meg.</p>
<p>De hagyjuk el ezt a sivatag mezőt. Mivé tették volna már eddig a
német műzene hazátlan bolondjai a magyar zenét, az ősmagyar szellem
legdicsőbb alkotását, ha én rábeszélésem egész hatalmával Káldyt rá
nem birom, hogy ássuk ki százados sirjából a kurucz zenét, az igazi
magyar dalt s mutassuk meg ennek a nemzedéknek, a mely már-már
Liszt és Wagner visitásaiban kezdi egyedül látni mennyországát.</p>
<p>Zenéjének minden gyöngesége mellett is összenőtt a magyar
lélekkel a Szózat. S bizony becsületére válik Monoszló egyszerü
falusi népének, hogy a Szózat eszméit és érzéseit ugy megértette,
oly igazán átérezte. Pedig életében akkor hallotta először, a mikor
az a hét pozsonyi jurátus erős tiszta hangon előtte eldalolta.</p>
<p>Somogyi Benjáminné tisztelendő asszonyom jóizü vacsorára várta a
jurátusokat. Idejében kapta meg az izenetet. Bizonyos, hogy pörkölt
csirke és turós csusza nem hiányzott az asztalról. De minek is lett
volna több is, más is? Ott volt a vacsorán természetesen rektor
uram is, kurátor uram is.</p>
<p>A késő éjszakába nyult be a vidám lakoma. Beszélgetés, dalok,
vidám felköszöntők. Azután édes pihenés. Hárman a papnál, ketten a
rektornál, ketten a kurátornál. A reggelire összejövünk majd a
kurátor uramnál. <span class="pagenum"><a name="Page_169" id=
"Page_169">-169-</a></span></p>
<p>Ugy lett.</p>
<p>Reggeli után a jurátusok készülődtek, bucsuzni akartak. Ők
mennek Köves-Kállára s onnan tovább-tovább.</p>
<p>– Abból pedig, öcsém uraim, semmi se lesz!</p>
<p>Ezt a szót egyszerre ejtette ki a száján a pap is, a rektor is,
a kurátor is. Mintha csoda esett volna.</p>
<p>Jó oka volt mind a háromnak.</p>
<p>A pap azt mondta, hogy felesége készül az ebéddel. Olyan jurátus
pedig nincs a világon, a ki az ő édes, aranyos feleségének a kedvét
elronthatná.</p>
<p>Ez igaz.</p>
<p>Azután meg azt mondta, hogy a ki a tihanyi visszhangot hallotta:
annak meg kell hallania a monoszlai visszhangot is. Nemcsak Tihany
van a világon, hanem Monoszló is. Tihanyról minden jött-ment,
minden ábéabismerő tud, de a monoszlai visszhangról nem, pedig
szebb is, erősebb is a tihanyinál. Ha Csokonay itt járt volna,
költeménye százszor szebb lett volna, noha – el kell ismerni, – igy
is szép.</p>
<p>A rektor még sulyosabb okokkal áll elő. Olyan messzeföldi utazó
még nem tette be lábát Monoszlóra, a ki az ő pinczeszeri
vacsoráját, az ő ürüpörköltjét s az ő 1841-iki borát egész életére
meg ne kedvelte volna. Neki pozsonyi jurátus, vagy pápai diák:
egyik olyan, mint a másik. Ő csúffá tenni magát nem engedi. S aztán
Répa Rozi bús dalát is meg kell tanulniok. Vigyék haza a jurátusok
a maguk vármegyéjébe. <span class="pagenum"><a name="Page_170" id=
"Page_170">-170-</a></span></p>
<p>A kurátor szavának éppen nem lehetett ellentmondani. Ő Jézus
Krisztust és semmiféle apostolát addig a határból kimenni nem
engedi, a mig az ő bajor szőlejéből jól nem lakik, mert olyan szőlő
nemcsak a világon nincs, de még Badacsonyban sincs.</p>
<p>Hát ez igaz is.</p>
<p>Van a Balaton zalai hegyeinek egy koraérő szőlőfaja: a bajor.
Ott bajornak hivják, másutt és a tudományban góhérnak nevezik. Ez
az a szőlőfaj. Másutt is terem, másutt is megérik, másutt is
előkelő faj, de a zalaihoz hasonló édességü, izü, illatu és zamatu
csakugyan nincs több a világon. A saszlák és muskotályok minden
faja csak üres bogyó ehhez képest. Még a Rajna rizlingje, még a
Tokaj furmintja, még Hispánia mazsolája, még Badacsony kéknyelüje,
még Somlyó rakszőlője, még a budai hegyek mézesfehére is messze
esik tőle. Semmi gyümölcs nem hasonlit hozzá.</p>
<p>Még látása, nézése is művészi gyönyörüség. Ugy néz, ugy mosolyog
az emberre, mint a galamb. Nagy szeme, aranysárga héja ugy ragyog,
mint a legértékesebb borostyánkő. Még vesszeje, még levele, még
bokrának alkata is csodálatos szép. A szőlősgazdák messziről
megismerik. Száz tőke közül is kivilágit hozzád, hiv magához,
mosolyog rád, zöld aranyfényü világos szinét feléd sugározza.</p>
<p>Hajdan jobb világ volt. Minden ember tenyésztette. A
legszegényebb szőlősgazdának is volt néhány tőkéje. Később már csak
az urak üztek vele fényt <span class="pagenum"><a name="Page_171"
id="Page_171">-171-</a></span> és hivalkodást. Ma már kevés van a
Balaton mellett is. Zalában is. A korszerü gazdaságra berendezett
szőlőkből egészen hiányzik. Maholnap örökre kihal, mint a nemes
állatok, mint a daru, mint a szürke nyest, mint az erdők fejedelme,
az óvilági bölény.</p>
<p>Hajh, öreg anyám még büszke volt balaton-füredi bajor tőkéire.
Györgyhegyi szőleiben épen tüneményes fürtök termettek. Nincs a
teremtésnek olyan szép virága, mint az a bajor fürt, a mely ott
ékesitette a tőkét.</p>
<p>De nem is való már a mi számitó, alkudozó, takarékos
korunkba.</p>
<p>Korán érik. Tőkéje nem is épen sokat terem. S a mennyi jóizlésü
tücske-bogara van a természetnek, az mind rögtön észreveszi s rohan
csodájára, élvezésére. Egér, patkány, fogolymadár, tyuk, csirke,
rigó egyaránt szereti. Az erdei madarak egész serege lepi meg. S ha
ettől meg lehetne menteni: jönnek a méhek, darazsak, dongók s
mindenféle apró röpülő fenevadak. Elhordják méznek,
föleszik-iszszák a száraz-magjáig. Megrészegesznek tőle s ott
henteregnek napokon át ittas fővel a tőke körül. S utóbb odahozzák
egész atyafiságukat s tanyát ütnek a szőlő körül. Ugy kell őrizni a
bajor szőlőt, ha valaki meg akarja menteni, mint az aranyat.</p>
<p>Nos hát a jurátusoknak ilyet hozott kurátor uram ebédre egy
egész óriási vékával.</p>
<p>Nem is ettek ilyen szőlőt se azelőtt, se azóta. Pedig Oláh Dani
Tokaj-Hegyaljáról való volt, de azért az igazságot megvallotta.
<span class="pagenum"><a name="Page_172" id=
"Page_172">-172-</a></span></p>
<p>A napirendet teljesen megtartották. Az ebéd is, a pinczeszeri
lakoma is ugy történt, a hogy a pap és a rektor óhajtotta.</p>
<p>Megnézték, meghallgatták a monoszlai visszhangot is. Ezt én
magam nem ismerem. A jurátusok ugy beszélték, valami hegyre,
erdőre, sziklaaljára vezette őket a pap. De arra már nem
emlékeztek, mily irányban? A temető felé-e, Hangyásra-e vagy az
alsó erdőre? De nem csodálkoztam emlékezésük halványságán. Hiszen
negyven-ötven esztendő mulva mesélték el nekem kalandjukat.</p>
<p>Késő éjjel jutottak tanyájukra a pinczeszerről. Olyan
vidámsággal, a minőt ritkán ér az ember az egész élet folyamában.
Minden jurátus azt állitotta, hogy egész utazásuk hosszant legszebb
idejük Monoszlón telt el.</p>
<p>Jó Somogyi Benjámin tisztelendő ur is rég aluszsza már örök
álmát. Fia is a hetvenedik év felé közelget, ő is pap s egyházának
magasállásu tisztviselője. Ma már Monoszlón senkise emlékezik a
pozsonyi jurátusokra.</p>
<p>Másnap Köves-Kállára mentek. De bizony a pap oda is velük ment.
Egész napot és éjszakát ott is elmulattak. Vendégszerető jó nemes
urak onnan se akarták őket elereszteni. <span class=
"pagenum"><a name="Page_173" id="Page_173">-173-</a></span></p>
<h3>IV.</h3>
<p class="summary">(A bácsi hegy hágóján. – Csobáncz várának
hagyománya. – A szigligeti szunyogveszedelem. – Keszthely és
Kehida. – Föl Tátika várába. – Rezy Sándornak és szerelmesének bús
története. – A tátikai márvány-emlék. – A messzelátó. – Kegyetlen
záporeső. – Bőrig áznak.)</p>
<p>No, de már most hova menjenek? Csobánczra-e vagy
Szigligetre?</p>
<p>Mind a kettőre. Sőt még Badacsonyra is. Hiszen szent föld ez
mind, a nagy költő lantja által megénekelve, fölszentelve. Hogy
járulhatnának ők a nagy költő szine elé, ha az ő Helikonjának
minden hires helyét előbb meg nem látogatnák?</p>
<p>A mint a bácsi hegy hágójára értek, megnyilt előttük az Eger
völgye a gulácsi és tóti piramisokkal és Csobáncz, Szent-György és
Badacsony, komoly, méltóságos alakjaival. Van-e ennél szelidebb és
mégis szebb tája a világnak? A távolabbi határokban Haláp és
Szigliget s szemközt napnyugatnak Rezivár és Tátika sötét erdős
hegyormai.</p>
<p>Elbámultak. Szótlanul álltak, mintha megmeredtek volna. Lakatos
Miklós harsogó hangja volt felocsudásuk első jele.</p>
<p>– Vegyük le kalapunkat, fiuk! Mintha templomban volnánk!</p>
<p>Bizony szentegyház az, de épitőmestere maga volt az Isten. S nem
goromba mérnökökkel, nem német pallérokkal s nem részeg
kőmüvesekkel dolgozott.</p>
<p>Megmászták Csobáncz várát, a világhős Gyulaffy László
sasfészkét, Gyulaffy Rózsa halálos szerelmének <span class=
"pagenum"><a name="Page_174" id="Page_174">-174-</a></span> bús
tanyáját. Körüljárták az omlott falakat, körülnéztek a magasságból.
Nyájőrző fiu magyarázgatta nekik a szépségeket. Ime, itt a
Dobos-rengeteg. Ez megint az öreg Bakony. Pedig azt hitték már,
elhagyták Veszprémnél s nem is látják többé. – Fönt északon, égföld
határán a kék Somlyó hegye, oldalt tőle Kemenesalján a Ság teteje.
– Majd eljutnak odáig is. – Szent-György-hegye szépségeit
tökéletesen belátták a magasságból. – Megtalálták az utat is, a
honnan Rózsa vőlegénye, László urfi előre nyargalt haldokló
menyasszonyához. Apostol Józsi magával hozta a nagy költő regéit. –
Ime, itt toppant meg László urfi paripája, a mint a nyul előtte
keresztülfutott az uton. – Ime, ott a szikla, a hol huhogott a
vészjósló bagoly!</p>
<p>Hát a harangszó?</p>
<div class="poem">
<div class="stanza"><span class="i0">Szomoruan hallott
kongni<br /></span> <span class="i0">A várban egy
harangot,<br /></span> <span class="i0">Mit jelent ez? Az erős
szél<br /></span> <span class="i0">El-elkapta a
hangot.<br /></span></div>
</div>
<p>A vőlegény hallotta a harangszót, de a jurátusok már nem
hallották. Nincs már torony Csobáncz várában, nem szól már ott a
lélekharang. Csonka falak töredékei meredeznek a fényes vár helyén.
Kegyetlen német ádáz dühe összerombolt mindent. Épen százharmincz
évvel előbb, semmint a pozsonyi jurátusok ott jártak. Még a nevüket
se irhatták föl a jurátusok az összerombolt falakra. <span class=
"pagenum"><a name="Page_175" id="Page_175">-175-</a></span></p>
<p>A vár tövében a gyulakeszi molnárnál volt bőséges lakomájuk.</p>
<p>Innen egyenesen mentek Szigligetre. Alig tiz kilométer az ut
odáig, de alkonyodni kezdett már, a mikor a faluba értek.</p>
<p>Ott kellett hálni. De vendéglő nincs, vendégszoba nincs. Mit
csináljanak?</p>
<p>Puteáni báró volt Szigliget ura. A hires, régi dúsgazdag
Lengyeltóti Lengyel nemzetség egyik örököse. Jókedvü férfiu,
kényelmes urilak, látogassuk meg!</p>
<p>De erre bizony a jurátusok egyrésze rá nem állt. Egy nap már
pihenni is kellene. Hátha megint éjszakázni, mulatni kell. Négy nap
óta hegyen-völgyön lakodalom. Legyen már bőjt is egyszer.</p>
<p>Oláh Dani is igy okoskodott Lakatos Miklóssal. Még ketten
csatlakoztak hozzájuk. Hárman meglátogatták az uraságot s ott is
maradtak nála.</p>
<p>Szigligeten szegény jobbágy emberek laknak. A négy jurátus egyik
jobb alaku parasztházhoz szállt be.</p>
<p>– Jó estét, gazdauram! Jurátusok vagyunk, országot járunk,
megesteledtünk, mindenünk van, csak éjszakai szállást kérünk.</p>
<p>– Szivesen adok, ifju urak. De ma nagy meszelés volt a háznál,
be se tudunk a szobába rakodni. De nem is ajánlom ám az ujonnan
meszelt szobát, az ember csömört kap tőle. Hanem van egy uj
juhaklom, ott el lehet éjszakázni.</p>
<p>Igy is jól van.</p>
<p>Zsuppszalmát a földre, pokróczot a szalmára, a <span class=
"pagenum"><a name="Page_176" id="Page_176">-176-</a></span> jurátus
heveredjék a pokróczra. Alhatik ott, akár a paplanos ágyon.</p>
<p>Hejh-hajh! Könnyü ezt mondani, könnyü ezt elgondolni. Ha közel
nem volna a Balaton és annak végtelen nádasa.</p>
<p>Szent István napja felé járt az idő. A szunyog ekkor kel
szárnyra seregesen. Annyi szám nincs a világon, a mennyi szunyog
ekkor támad elő. Rajonként jön. Ugy jön, mint a felhő. Éjjel nem is
látni, csak a nótájukat hallani. Vérszopó ilyenkor, mint a
tigris.</p>
<p>A jurátus leteszi a fejét s a mint leteszi: nyomban el is
alszik.</p>
<p>De a szunyognak jó orra van. Megérzi az emberszagot három
dülőföld távolságból. Jobb szaglása van, mint a vizslának.</p>
<p>Ott ül egy őrszunyog egy gyékényszál serkedező buzogányán.
Fülel, szimatol, szemét-orrát megtörli s egyszer csak azt mondja
társainak:</p>
<p>– Bajtársak! Szagot érzek, pozsonyi jurátus szagot. Szedjétek
össze az ezredeket, hadtesteket!</p>
<p>Ne neked, jurátus!</p>
<p>Jött a szunyogtábor. Nagyobb, mint Attiláé, veszedelmesebb, mint
Dsingiszkáné. A jurátus egyszer csak arra ébredt föl, hogy
rászakadt a juhakol teteje.</p>
<p>Pedig dehogy az szakadt rá. Hanem megrohanta Dsingiszkán
szunyoghadserege. Iszonyu csatazajjal, vérszivó
lándzsafegyverekkel. S meg nem véd ellenük se nyugodt vér, se
harag, se puska, se ágyu. De semmiféle ruha se. Hiába takarják be
arczukat, kezüket <span class="pagenum"><a name="Page_177" id=
"Page_177">-177-</a></span> zsebkendővel. Hiába hadonásznak,
rugdalóznak, kapálóznak. Még a káromkodás se segit. Vasvértezet,
bagariabőrköpönyeg vagy bakonyi szür; csak ez a három segitene. De
minden megvan, csak éppen ez a három készség hiányzik.</p>
<p>Bizony, fiuk, föl kell nekünk kelnünk, szabadba kimennünk,
pipára gyujtanunk. Alvásnak, éjszakai nyugalomnak ma már vége.</p>
<p>A Balaton is aludt. Gyönyörü, sima felszinén végigragyogott a
telehold. Velencze, Nápoly büszke az ő tengeri holdfényére. Száz
meg száz festett képen dicsekszik vele. Boldogtalan talián, jer
csak a Balatonra, ott nézd meg a csöndes nyári felhőtlen éjjel a
holdvilágot. Azután merj pisszenni, ha tudsz!</p>
<p>Nem aludtak a jurátusok, de azért nem bánták meg ezt az
éjszakát. Hiszen a teremtés remekében találtak gyönyörüséget. Ezért
ugyis ébren kellett volna tölteniök egy éjszakát.</p>
<p>Kimentek a partra s ábrándozó beszélgetésben, költőálmodozásban
töltötték el az időt. Hanem pipára gyujtott valamennyi s csinált
maga körül akkora füstöt, hogy túl a somogyi parton is fölébredt rá
a fonyódi Nagyberek kanásza s el nem tudta gondolni, hogy mi van
ott túl a vizen Szigliget táján. Meszet égetnek-e, ökröt sütnek-e
vagy meggyuladt a Bakonyerdő, noha most még csak a füstje
látszik?</p>
<p>Innen Keszthelyre mentek az ifjak. Badacsony szirtjét nem
mászták meg, de a szentmihályhegyi remete kápolnáját megtekintették
s nevüket a falra fölrajzolták. <span class="pagenum"><a name=
"Page_178" id="Page_178">-178-</a></span> Ugy rémlik előttem,
mintha tiz évvel később, 1854-ben, magam is olvastam volna.</p>
<p>Keszthelyen megnéztek mindent, a mi megnézni való. Az utolsó
erdélyi fejedelem sirját, a Georgikont s hires kertjét s a hévizi
nagy völgy óriási jegenyefasorait. Magát a Héviz nevü csodafürdőt
nem nézték meg. Akkor még azt nem fedezték föl a tudósok. Csak a
szomszéd falvak parasztjai tudtak csodatévő erejéről. Jámbor,
együgyü parasztokra mit adtak akkor a tudósok?</p>
<p>Innen északra fordultak Sümeg irányában.</p>
<p>Utjokat Kehida felé kellett volna venni. A haza bölcsét, Deák
Ferenczet, meg kellett volna látogatni, hiszen ide járt az
országgyülés küldöttsége is tanácsért, bölcsességért. A körmönfont
bécsi leiratokra itt készült az igazi felirat. Ide nézett akkor
minden hazafiremény. Széchenyiért már nem lelkesedett az ifjuság
ugy, mint egykor, Balogh János már letört, Wesselényiért csak ugy
rajongtak, mint egykor, de kegyetlen üldözések és sulyos betegségek
őt is megbénitották; Kossuth még a pálya kezdetén, csak Deák volt
akkor a nemzet egyedüli fővezére. De ő se volt az országgyülésen.
Föl kellett tehát őt Kehidán keresni, ez lett volna egyik főczélja
utjoknak is. Azonban Keszthelyen biztos hirt kaptak arról, hogy
Deák nincs otthon s ezért hiába tennék meg a kehidai kerülő
utat.</p>
<p>Tehát egyenesen Sümeg felé!</p>
<p>Rezi várát jobbfelől hagyták el. Oda nem mentek föl a hegyekre.
Tátika közel van. Az a vár szebb is, <span class="pagenum"><a name=
"Page_179" id="Page_179">-179-</a></span> nagyobb is, magasabban is
fekszik, oda ugyis felhatolnak. Azután a nagy költő regéi közt
önállóan Rezi vára nem is szerepel.</p>
<p>Zala-Szántón a faluban költötték el kora ebédjüket s ugy
váltottak neki a sürü Bakonynak, a meredek hegynek, hogy Tátika
omladékaihoz eljussanak.</p>
<p>Tátika!</p>
<p>Ezt a nevet maga a nagy költő teremtette. A tatárjárás idején s
azután századokon át Tadenka volt a neve. Ugy látszik, ilyen nevü
veszprémi püspök épitette ezelőtt hetedfélszáz esztendővel. Száz év
előtt a nép és az irás Tádékának ismerte. Maga a nagy költő is. A
vidékbeli magyar nép a hosszu i betü helyett é betüt mond. A
gyikot, kigyót, Enyinget ugy ejti ki: gyék, kégyó, Enyéng, stb. A
nagy költő ugy gondolta: Tadéka is igazán Tádika. Ezért ruházta
költeményére ezt a czimet. Sőt még ezen is t-re változtatta a d
betüt.</p>
<p>Ettőlfogva, most már száz év óta a vár neve Tátika. Senki se
tudja másként. De nem is meri másként nevezni. Ki is tudhatná azt
jobban, mint a nagy költő?</p>
<p>Maga a rege nem történelmi eset. Legalább ott és akkor meg nem
történt.</p>
<p>Szánthó Gáspár volt Zsigmond király idejében a vár ura. A mikor
meghalt, özvegye maradt. Gonosz, buja asszony. De maradt első
nejétől árvája is: Manczi. Ezt a nevet gyereknévként használják
Magdolna helyett. Berzsenyi is, Kisfaludy is, Csokonay is kedvvel
használták a Juczi, Nacza, Manczi neveket.</p>
<p>Szánthó Manczi ragyogó szépség volt s nemes és <span class=
"pagenum"><a name="Page_180" id="Page_180">-180-</a></span> angyali
lélek. Mindenki rajongott érte. De ő Rezy Sándornak, a szomszéd
Rezi-vár urának volt eljegyzett mátkája és halálig hű szerelmese.
Azonban boldogtalanok lettek.</p>
<p>Rezy Sándor elment a török háboruba. Szép volt, mint Apolló s
erős és legyőzhetetlen, mint Herkules. A király fölvette udvarába.
Borbála királyné pedig, a kicsapongó, buja asszony szerelmi
hálójába keritette. Rezy Sándor hütlenné lett szerelméhez és
menyasszonyához.</p>
<p>De lelkiismerete nem hagyta nyugodni. Méltatlannak érezte magát
Tátika ifju urnőjéhez s azért ő maga az eljegyzést felbontotta s
Manczi szabadságát visszaadta. De megundorodott önmagától is, a
világtól is. A királyi udvarból hazament várába, de volt
menyasszonya szeme elé nem került, elzárkózott minden teremtett
lélektől s rengeteg erdőségeiben bujkáló erdei vadember lett. Csak
bűnét bánta, csak menyasszonya elvesztén gyötrődött kinlódó
lelke.</p>
<p>Manczi mostohája időközben férjhez akart menni, de kérője nem
akadt. Manczinak ragyogó szépsége varázsolt el mindenkit. A mostoha
hát egy cseh szolgával összebeszélve elhatározta, hogy a leányt
elteszi láb alól.</p>
<p>Van egy meredek szirtes oldal Tátikahegy oldalán. Ott állt
hajdan a Rozália-kápolna. Szegény erdei remete volt gondozója, a ki
valamikor Manczit is nevelte. A mostoha a remete életét is orvul
kioltotta. A leány elvesztésére azt a tervet koholták, hogy
karácsony estéjén az éjféli mise előtt elcsalják a kápolnához
<span class="pagenum"><a name="Page_181" id=
"Page_181">-181-</a></span> imádkozni, ott a meredek szikláról
letaszitják, holttestét majd a farkasok megeszik s igy a leány is
elvész, öröksége is megmarad s a világ gyanuja még se támad föl a
gyilkosok ellen.</p>
<p>Azonban Rezy Sándor, az erdei vadember, éjjel-nappal kisérte
észrevétlen egykori menyasszonyának minden lépését. Azon a
karácsony estén is. Megtudta az összeesküvést is, a leányt
megmentette, várába visszavitte, a gonosz mostohát és a csehet
pedig a meredek sziklafalról ő maga letaszitotta. Ezeket falták föl
a farkasok.</p>
<p>De a boldogtalan szerelmesek ily bűn után egymáséi nem lehettek.
Rezy Sándor Rómába zarándokolt bűnbocsánatért, menyasszonya pedig
fölvette a veszprémvölgyi apáczák fátyolát.</p>
<p>Ez a rege meséjének öregéből-nagyjából való vázolása. A
kritikusok ugyan ráolvasták Kisfaludy Sándorra, hogy ő ezt a mesét
valami német forrásból meritette. De mit adok én efféle
ostobaságra? Minden szerelmi történet, akár vidám, akár bús, épen
ezer milliószor fordult már elő s azért mégis minden szerelmi
történet valódi és eredeti. Csak az a kérdés: miként alakitja meg
édes anyanyelvén a költő?</p>
<p>Apostol Józsinál ott volt a költemény. A jurátus ifjak ujra
elolvasták. Ifju lelkük lángolásával nem is tehettek egyebet.</p>
<p>– Fölkeressük, fiuk, a Rozália-kápolnát, a meredek szirtet, a
remetebarlangot, a szirtnek alját, a hol a két orgyilkos kilehelte
bünös lelkét. Fölkeressük még azt <span class="pagenum"><a name=
"Page_182" id="Page_182">-182-</a></span> a helyet is, a hol az
erdei farkas a halálfejet vitte s szájából kiejtette.</p>
<p>Nem is nagyon kellett keresniök.</p>
<p>Elég világos, de azért alig tört gyalogut vezet föl a várhoz.
Tölgyes és bükkös rengeteg sötét árnyékában tekereg az ut fölfelé.
Helyenként nagyon meredek az ut, noha Tátika nem sokkal magasabb,
mintha itt Budapesten két Gellérthegyet tennének egymás tetejébe.
De az ut épen ama mesebeli szirt közelében fut el, a honnan a
gonosz mostoha a mélységbe zuhant. A kápolnának én egykor nyomát se
találtam, de a jurátusok szentül hitték, hogy helyét, a hol feküdt,
megtalálták. A remete-barlang is alig barlang. A nagy költő maga is
boltnak, boltozatnak nevezi. Egy kis elképzelés segitségével ezt is
meg lehet találni.</p>
<p>Mulatságos vitájuk volt a jurátusoknak a fölött, honnan jöhetett
a farkas a halálfejjel s hol ejthette ki fogai közül a halálfejet.
Pedig hát nem megtörtént valóság, hanem csak költői kép az egész
farkas- és halálfej részlet. Az összeesküvő szolga szemei elé csak
a rettegő lelkiismeret föstötte azt a képet. De azért a jurátusok
csak ugy dévajságból mégis meghatározták a helyet.</p>
<p>Elvégre feljutottak az omladékokhoz.</p>
<p>Tátika várán nem sokkal több a pusztulás, mint Sümeg, Somlyó,
Csesznek várain. Tornyának, palotáinak s melléképületeinek sok fala
áll még. Tihanyvárát alig lehet megtalálni. Hegyesd-várát a
völgyből épen nem lehet észrevenni. Essegh-várának csak egyetlen
<span class="pagenum"><a name="Page_183" id=
"Page_183">-183-</a></span> vastag bástyafala áll még.
Kinizsy-vára, Nagy-Vázsonykő villámütés folytán csak az én
ifjukorom óta kezd pusztulni. Csobáncz, Szigliget, Rezivár,
Ó-Palota, Döbrönte teljes pusztulásban. A szétomlás gyorsan
történik. Sághvárnak csak körfalai állanak, Bakony-Ujvárról alig
tudjuk, hol büszkélkedett valaha. Eltünt Fonyód-vára is. Pedig
egykor mindezek kővárak voltak s nem földvárak s nem sárvárak. Ime,
a Bakony és Balaton összes várai! A középkorból eleven várként a
Bakonyban nem áll már egyéb, mint Veszprém, Palota és Devecser. De
ezek épületei is alig háromszáz évesek.</p>
<p>A jurátusok hatalmas betükkel irták fel nevüket a vár falára.
Sok száz név van ott. Egyiket el lehet, másikat el se lehet olvasni
már. Zápor, fagy, vihar, penész és moha rongálja az irások, sőt még
a vésések nyomait is.</p>
<p>Egykor márvány-emléklap volt a várfal észak felé néző oldalán
megerősitve. Gróf Festetich László, a vár ura, a Georgikon-alapitó
fia, tetette oda. Nagy tisztelője, jóbarátja volt a nagy költőnek.
Örömet akart vele neki csinálni. Az emléklapra aranyos betükkel
volt rávésve a költemény négy sora:</p>
<div class="poem">
<div class="stanza"><span class="i0">Tátika mint egy
korona,<br /></span> <span class="i0">Föltéve a
tetőre,<br /></span> <span class="i0">Büszkén állott s nézett
alá<br /></span> <span class="i0">A földre és
időre.<br /></span></div>
</div>
<p>Ezt az emléklapot azonban ismeretlen kezek kiemelték s
elorozták. <span class="pagenum"><a name="Page_184" id=
"Page_184">-184-</a></span></p>
<p>Kik tették? Erdőn járók, szegény legények, kanászok, juhászok,
kecskeőrzők, parasztok?</p>
<p>Egyik se.</p>
<p>Duhaj, üldözött, szegény ember, bujdosó és paraszt nem mászkál
ott, a hol dolga nincs; nem pazarolja erejét, tüdejét, lélegzetét s
pihenő idejét azért, hogy pusztuló falat lásson s messze tájak
szépségein gyönyörködjék. Mi gyönyörüsége lehetne abból, a miben
semmi haszna?</p>
<p>De még az emlékkőben se találna, ha hazavinné is, se hasznot, se
gyönyörüséget. Elmenne a hire, be is csuknák érte.</p>
<p>Bizony csak gyüjtők, tájutazók, kapa-kaszakerülők vitték azt el.
A hogy elhordanák a hajdankor remek maradványait. A hogy elhordanák
az egyiptomi szfinxet, ha csőszök nem őriznék. Igy is hiányzik már
füle, orra, ajkának nagy része. A bolond tájutazónak jól esik, ha
egy kis darabot kalapácscsal letörhet belőle. S a hogy elhordanák
elvégre magukat a piramisokat is, ha olyan nagyok nem volnának.</p>
<p>A kerülők jelentették az ispánnak, ispán a tiszttartónak,
tiszttartó a grófnak, hogy az emléktáblát ellopták.</p>
<p>A gróf azt gondolta, jutalmat tüz ki annak számára, a ki az
emléktáblát visszahozza vagy a tolvajt följelenti.</p>
<p>De mi legyen a jutalom?</p>
<p>Nézzük csak meg a költő műveit. Majd találunk mi abban méltó
jutalmat.</p>
<p>Találtunk is. Hiszen ott a jutalom Somlyó solymáért,
<span class="pagenum"><a name="Page_185" id=
"Page_185">-185-</a></span> melyet a cselszövő Lucza ellopott. Ez
legyen hát itt is a jutalom:</p>
<div class="poem">
<div class="stanza"><span class="i0">Szép paripa a
nemesnek,<br /></span> <span class="i0">Bornyas tehén
parasztnak.<br /></span></div>
</div>
<p>Kihirdették, kurrentálták, a falvakban kidobolták: nem lett
semmi haszna. Az aranyos betüs szép emlékkőnek se hire, se
hamva.</p>
<p>A gróf várt egy esztendeig. Akkor ugy 1840 táján ujra
megcsináltatta az emlékkövet, de most már hatalmas vasrudakkal
erősittette bele a falba.</p>
<p>Ez se használt. Ezt is ellopták. De ezt már faczér kovácslegény,
vagy kolompáros czigány tehette. A vasrudakat elvitték, az emlékkő
néhány darabja ott maradt a fal tövében. Ezt a csinyt már se nem
gyüjtő tette, se nem tájutazó.</p>
<p>A mig a jurátusok ott szemlélgetnek, dalolnak, köveket
hajigálnak s a vár méreteit számlálgatják: az alatt kivül is
történt valami.</p>
<p>Onnan napnyugat felől. Stájerország felől zimankó készült. Sürü
sötét felhő kerekedett az ég alján s nagyon is észrevehető
gyorsasággal sietett Tátika felé. De se szél nem fujt, se
mennydörgés nem hallatszott. Hanem a meleg rekkenő volt s a nap
tüze perzselt. A mindenféle legyek, dongók, bőgölyök, bagócsok
pedig eszeveszetten röpködtek keresztül-kasul. Majd kiverték a
jurátus urak szemeit.</p>
<p>Ferenczy Pista körülnéz.</p>
<p>– Fiuk, talán jó lenne, ha indulnánk! Valami bolond idő készül.
<span class="pagenum"><a name="Page_186" id=
"Page_186">-186-</a></span></p>
<p>Dehogy hallgattak rá. Még ki is nevették. Ki hagyná el Tátika
vár ormát, mig a magasból jól meg nem nézi a vidéket.</p>
<p>Csakugyan csodálatos a látás onnan. De a szemnek utja csak
délfelé és napkelet felé volt tiszta. Délről azonban erdős hegyek
szaggatják meg a messzelátást. De napkelet felé föltárul a Lesencze
völgye és az Eger patak völgye. Itt pedig örök ragyogásával s égi
illatával mosolyog a nézőre a szépség, az arány, a szüntelen
változat s a magyar lélek hagyományainak s képzeletének minden
varázsa. Istennek egyetlen tökéletes szinköre ez. Ott játszanak
előtted a természetnek s a nemzettörténetnek s a magyar népéletnek
ünnepi alakjai. Öreg családapákként Haláp, Szentgyörgy és
Badacsony, nyalka legényként a gulácsi és tóti és hegyesdi csúcsok
s csatákjárta hősökként Csobáncz és Szigliget várai. És a falvak és
nyalka tornyaik, a zöld vetések, vidám patakok, a malmok és sorban
álló farendek a völgyeken s a sugárzó szőlők és nyaralók a hegyek
oldalán. Mintha ők nyujtanák, ők tárnák feléd a női báj minden
örömét, vidámságát.</p>
<p>Azt az élvezetet le nem lehet irni, el se lehet mondani, a mit
éreztek a pozsonyi jurátusok.</p>
<p>De nyugatról és északnyugatról már közelgetett a zivatar. Ott
már köd és homály kezdett támadni. Sümeg várát és városát s a
közeli falvakat még jól láthatták, de Somlyóig, Ságig,
Kemenesaljáig s a nagy magyar nyugati alföldig már nem tudott
eljutni tekintetük. <span class="pagenum"><a name="Page_187" id=
"Page_187">-187-</a></span></p>
<p>Egyszer csak meghallották az ég lassu morgását. Azután megjött a
szél, a záporesők előszele. Kezdetben lassan, azután erősebben,
végre zúgva, üvöltve, sikoltozva az omló falak közt, a tört ajtók
és ablakok nyilásain.</p>
<p>Dehogy félt a jurátus ott a magasságban, ott a magános
rengetegben. Hanem azért ideje, hogy induljunk, menedékhez jussunk.
Az ut mégis csak ismeretlen.</p>
<p>Nem mentek vissza Zala-Szántóra. Kerülő lett volna, pedig ma még
Sümegre kell érni, a nagy költőt még ma meg kell látogatni, pedig
Sümegig még jó két óráig eltart az ut.</p>
<p>A hidegkuti pusztára még szerencsésen leértek, még Bazsit is
elérték, de ott azután nyakukra szakadt a zápor. Nem is zápor,
hanem felhőszakadás. Ugy omlott rájuk a viz a magasból, mint a
zuhatag. Nyomban bőrig áztak. Födél alá nem állhattak. Nem is
láttak a zuhanó áradatban épületet. Bazsiról Sümegig jó öt-hat
kilométer. Ezen az uton nincs is se csárda, se puszta. Ernyőt
istenért se hordana magával a jurátus. Németnek való készség a
mindenféle napernyő és esőernyő. Ha volna is, hetvenhétféleképen
kiforditaná, beforditaná s utóbb összetépné a vihar.</p>
<p>Az ázott ürge nem furcsább alakja a mezőnek, mint a hogy a hét
jurátus a sümegi vendéglőbe beállitott. Ugy folyt ki alóluk a viz,
hogy a nagy ivószoba rögtön tele lett körülöttük özönvizzel. A
vendéglős nem győzött eleget nevetni rajtuk.</p>
<p>Szobákat nyittattak s elkezdték magukat szárogatni. <span class=
"pagenum"><a name="Page_188" id="Page_188">-188-</a></span></p>
<p>– A czipőt le ne vessétek, fiuk, mert azután föl nem tudjuk
huzni soha. Csak hadd száradjon az a maga emberségéből!</p>
<p>De már azután, nyájas olvasóm, ne vedd rossz néven, ha megsugom,
hogy a czipőn kivül bizony a jurátus leöltött magáról mindent.
Leöltött, kifacsart s a szobában kiteregetett. Váltóruhájok nem
igen volt más, mint fehérnemü. De az se ért semmit. Hiszen batyujok
is ép ugy elázott, mint a szivacs.</p>
<p>Istennek jó adománya ilyenkor a fiatalság, a jókedv s a jól
szelelő pipa. Olyan füstöt csináltak maguk körül, hogy a kereket
hozzá lehetett volna támasztani. De igy is kellett. Hiszen
czipőjükön kivül nem volt egyéb ruhájuk, csak a melyet a mindenható
szabómester készitett valamikor Ádám apánk számára.</p>
<p>De mégis irtak a nagy költőnek, hogy tiszteletére jöttek, meg
akarják látogatni, a mikor szives lesz őket fogadni. Lett aztán
bámulás és nevetés, a mikor nyomban jött a nagy költő huszárja
jelenteni, hogy a tekintetes ur szivesen látja s minden pillanatban
várja az urfiakat. Maga jött volna értük, de épen a szőlőből
ballagott hazafelé, a mikor a kegyetlen zápor utban kapta; – éppen
most vesz magára száraz ruhát.</p>
<p>No most mit csináljunk? <span class="pagenum"><a name="Page_189"
id="Page_189">-189-</a></span></p>
<h3>V.</h3>
<p class="summary">(Látogatás a nagy költőnél, Kisfaludy Sándornál.
– A társalgás. – A nagy ember mindent tud. – Hol szerezte tudását?
– Somlyó hegye. – Mit dalol róla Vörösmarty lantja? – Kik küldtek
bort a Szózat költőjének? – Somlyó szépségeinek nincsen másuk. –
Mily gondolat születik a puszta várban?)</p>
<p>A nagy embernél ázott, tört, zuzott ruhában tisztelgő látogatást
tenni nem illik. De várakoztatni éppen nem szabad.</p>
<p>Nincs más segitség. Föl kell ölteni az ázott ruhát. Most
legalább már nem csöpög belőle a záporeső. Fölfedezni előtte a
balesetet. A nagy ember okos ember is, jó ember is, szivesen
megbocsát. De menni kell rögtön.</p>
<p>A nagy költő akkor hetvenkét éves volt. Kopasz homlok, kopasz
fej. Haját még fiatal korában vesztette el a Napoleon elleni
háborukban. Csak tarkóján s halántéka irányában volt meg a haja.
Bajusza közepes nagyságu, álla borotvált, rövid oldalszakálla
szürkülő, de még nem egészen fehér.</p>
<p>A jurátus ifjak ismerték már arczképét, de jóval öregebbnek
találták, mint a hogy arczképe után gondolták. Hanem állása,
beszédje, fejetartása, mozdulatai férfiasak, katonásak voltak.</p>
<p>Ezek az ifjak voltak országos tisztelői közt az utolsók, a kik
messze földről jöttek, hogy őt személyesen megláthassák. Két hónap
mulva meghalt. Halálának hire rettenetesen meglepte az ifjakat
Pozsonyban. Ők még sok évet szántak a nagy költőnek. Halála nem
<span class="pagenum"><a name="Page_190" id=
"Page_190">-190-</a></span> is egészen volt természetes. Sulyos és
véletlen betegségi balsors idézte elő.</p>
<p>Az a szoba, a melyben az ifjakat fogadta, ma is ugy van
változatlanul, mint akkor volt. Ez a szoba az, a hol a padlón a
sarkantyus csizmájának nyomát ma is mutogatják. A hol iróasztalánál
ülni szokott harmincz éven át, ott a sarkantyu mélyedést vágott
vagy koptatott a padlódeszkába.</p>
<p>De hát sarkantyus csizmában járt volna?</p>
<p>A nagy költő ruhában, viselkedésben mindig előkelő ur volt.</p>
<p>Hiszen ifjukorát a nemesi testőrségben töltötte. Azután tiszt
lett a hadseregnél, fogoly a francziáknál. Nőtlen ember korában a
világ legünnepeltebb, legszebb művésznője volt a kedvese.
Magasrendü és rangu urnők vették körül szerelmükkel. A mikor
megnősült: neje is a legünnepeltebb asszony volt túl a Dunán. A
ragyogó szépségü Szegedy Róza. Himfy szerelmeinek istennője. Vajjon
ily életmódban lehetett-e a nagy költő más, mint nagyuri, előkelő.
Hiszen évekig volt mint József nádorispán udvari főtisztje és igen
kedvelt embere a nádori udvarban is.</p>
<p>Arczképén, melyet mindenki ismer s mely egykor Döbrentey
Gábornál volt, régi szabásu diszes magyar dolmány van áttört nagy
ezüst gombokkal és gazdag zsinórozással. Állán feszes gallér,
nyakán vastagon hajtogatott fehér selyem nyakkendő. Ehhez feszes
magyar nadrág s rojtos és sarkantyus huszárcsizma. <span class=
"pagenum"><a name="Page_191" id="Page_191">-191-</a></span></p>
<p>Igy szokott menni ünnepre, vármegyegyülésre, udvarhoz,
akadémiába. De rendes mindennapi viselete mégse ez volt.</p>
<p>De nem is olyan egyszerü, mint például ott a szomszédságában
barátjáé, Deák Ferenczé. Deák sohase öltözött divat szerint; maga
csinálta meg magának az ő egyszerü előkelő divatját. De a nagy
költő ép ugy figyelemmel volt a divat iránt, mint például Deák
Antal, a kivel szintén hosszu barátságban állott.</p>
<p>Ma is élő öreg barátom, Osváld Dániel, szintén fölkereste a
pozsonyi ifjak előtt egy-két évvel. Gondosan megfigyelte öltözetét,
a hétköznapit.</p>
<p>Szarvasbőr nadrág, fekete lovagcsizma, kék posztófrakk nagy
sárga gombokkal, fodor az ing elején, fehér vastag selyemkendővel
feszesen bepólyázott nyak, kissé bolyhos kürtő-kalap.</p>
<p>Franczia és angol divat, tehát világdivat volt ez akkor. Pedig
közel hetven éves volt már akkor a nagy költő.</p>
<p>A jurátus ifjakat egyszerü fekete házi öltönyben fogadta. A
kandalló mellett ült s ámbár nyár dereka volt s rekkenő hőség:
mégis vigan ropogott a tűz a kandallóban. A nagy költő rest volt
átöltözni, a kandallótűz mellett száritgatta ruháit, őt is épen ugy
utban érte a zápor, mint az ifjakat. Apostol Józsi volt az ifjak
szónoka:</p>
<p>– Édes hazánk nagy fiát és nagy költőjét akartuk személyesen
megtisztelni, hogy visszatérvén szülőföldünkre, elmondhassuk, hogy
mi szemtül-szembe láthattuk <span class="pagenum"><a name=
"Page_192" id="Page_192">-192-</a></span> Kisfaludy Sándort. Mi is
nemesebbé leszünk ezáltal, becsületünk is nagyobb lesz otthon.</p>
<p>Ezt mondta a szónok.</p>
<p>A beszélgetést szórul-szóra, most már hatvankét év multán, nem
lehet leirni. De a nagy költő nagy nyájassággal fogadta az ifjakat,
meleg kézszoritásban részesité valamennyit, leültette őket s
elmondta, hogy ő is ebül elázott a nagy záporban. Jóizün nevetett
arra, a mikor az ifjak felhőszakadásos kalandjukat elmesélték.</p>
<p>Nevét, vármegyéjét, vármegyéje követjeit mindegyiktől
elkérdezte. Az öregebb követeket mind ismerte. A fiatalok
tehetségéről s várható jövőjéről az ifjak véleményét szivesen
hallgatta. Borsod fiatalabb követe, Szemere Bertalan iránt
különösen érdeklődött. Csakugyan miniszter is lett ebből
1848-ban.</p>
<p>De ez mind nem lepte meg nagyon a jurátus ifjakat. Hanem
meglepte az, hogy a nagy költő látszólag az ország minden
vármegyéjét ismerte.</p>
<p>Hudoba Soma például zólyomi volt. Vele Szliácsról, Libetbányáról
és a Bory nemes családról beszélgetett. Volt egykor egy Bory nevü
barátja. Bizony Soma ur nem tudott a nagy költő minden kérdésére
megfelelni.</p>
<p>Igy jártak a borsodi jurátusok is, pedig ők már csakugyan tanult
és ügyes ifjak voltak.</p>
<p>Apostol Józsinak az élet kisebb szerepet adott, mint a mely
ifjukori ábrándjainak s a hozzákötött reményeknek megfelelt volna.
Kis termetü vékony ifju volt, de mohó olvasó, figyelő és ábrándozó,
költői és <span class="pagenum"><a name="Page_193" id=
"Page_193">-193-</a></span> irói kisérletekben buzgólkodó. Ugy
hallom, élemedett korában is ilyen volt, de különködő embernek
tartották. Utóbb ugy élt, dolgozott és halt meg, mint törvényszéki
biró. Hozzáférhetlen, hajlithatlan, szigoru biró volt.</p>
<p>Tudását nagyon kicsinynek érezte a nagy költő mellett.
Pajzánkodtak is e miatt jurátus társai.</p>
<p>A nagy költő vele, mint borsodival, Borsod vármegyéről
beszélgetett.</p>
<p>– Lássa, uramöcsém, itt a Balaton s itt van az Örs nemzetségnek
annyi helye, emléke és hagyománya. Alsó-Örs, Felső-Örs, Kis-Örs,
Kővágó-Örs s talán több is. A maga vármegyéjében is ott van Balaton
nevü falu s Örs vezér, Árpád hive, ott is birtokot hasitott ki
magának a honfoglaláskor Kács faluban. Vajjon Örs vezérre
emlékeztető helynevek vannak-e ott?</p>
<p>Dehogy tudta ezt Apostol Józsi.</p>
<p>Aztán elkérdezősködött Ónodról, utolsó Rákóczi fejedelmünk
országgyüléséről, a hol két labancz követet az egybesereglett
rendek összevágtak. Vajjon megvan-e még a templom, a régi vár? Hol
mulattak és tanácskoztak az uri rendek? Él-e még sok szóbéli
hagyomány a dicső fejedelemről és fővezéréről, Bercsényiről? Van-e
emlékkő vagy egyéb emlékeztetőjel?</p>
<p>Mind nem tudott erről Palóczy László jurátusa semmit.</p>
<p>Lükőt és Lakatost is kétségbeejtette a nagy költő az ő nagy
tudásával. Jobban ismerte Torna vármegyét, mint maguk a tornai
ifjak. <span class="pagenum"><a name="Page_194" id=
"Page_194">-194-</a></span></p>
<p>Kérdezősködött is, de beszélt is a sziliczei jégbarlangról.
Érdeklődött az iránt, milyen állapotban van a hires régi Sólyomkő
vára? Szeretett volna valamit hallani a Dobozy nemes nemzetségek
tagjairól, a kik Torna vármegye nemesei. Valószinünek tartotta,
hogy az a Dobozy, a kinek hőstettét és halálát megénekelte, ehhez a
nemzetséghez tartozott. Megkérdezte: meddig járták meg a Szád
sziklahasadékát? Vannak-e a hasadéknak tündérregéi, népmeséi,
történeti hagyományai? Ismerik-e ezeket? Gyüjtik-e?</p>
<p>Bizony nagyot néztek erre Lükő és Lakatos barátaink. Hiszen ők
csak Szád-Előnél jártak, csak a falu diófáit ismerik s a
sziklahasadéknak csak torkolatát látták a malomig, de azon tul már
nem hatoltak a sziklák rengetegébe. Holott maga a nagy költő egykor
legalább a Czukorsüvegig megjárta.</p>
<p>Talán legrosszabbul járt még Ferenczy Pista barátunk, bérczes
Ung vármegyéből. Tőle azt kérdezte egyebek közt a nagy költő:</p>
<p>– Látta-e, uramöcsém, a Szcinszki-Kamen tetején a tengerszemet?
Fürdött-e benne?</p>
<p>Dehogy fürdött, dehogy látta. Sőt még csak hirét se hallotta.
Volt utóbb e miatt kaczagás, de csak az ifjak között.</p>
<p>Kaczaghattok, jó pozsonyi ifjak.</p>
<p>Elevenebb honfiérzés alig lüktet a szivekben, mint a tiétek.
Nemcsak daloljátok, de érzitek is azt a szót: Hazádnak
rendületlenül!… S mégis mily csonkán, mily hézagosan ismeritek
hazátokat. Pedig szent buzgósággal <span class="pagenum"><a name=
"Page_195" id="Page_195">-195-</a></span> most is azért járjátok a
világot. De a magas Ungból és Zólyomból, a szakadékos szép Tornából
s a Tiszára dülő Zemplénből és Borsodból ide kellett jönnötök
Sümegre, a Bakonynak napnyugati szélére, hogy az ősz, öreg
hazafitól, a nagy költőtől kelljen meghallanotok: miként kell
ismerni hazátokat.</p>
<p>De hát a nagy költő honnan ismerte?</p>
<p>Nemesi testőr volt ő egykor, régen, félszázad előtt, a király
udvarában. Minden vármegyének ott volt nemes ifja. Együtt éltek,
együtt laktak, együtt játszottak és viaskodtak, együtt keseregtek
honuk állapotán s együtt szivták magukba a vigasztalódást a hősi
mult dicsőségéből s a jövendőnek hajnalodó reményéből. Együtt
andalgott elméjük azon a rettentő titkon: vajjon feltámadhat-e még
a magyar valaha? Akkor még Széchenyi porban játszó gyermek volt s
Wesselényi, Vörösmarty, Deák, Kossuth meg se született. A nagy
költő már akkor, mint husz-huszonkét éves ifju, minden üres idejét
arra forditotta, hogy nemesi testőrbajtársaitól elkérdezősködjék s
az ország minden hegyét, völgyét, szirteit és folyóvizeit, minden
városát, eleven és puszta várát s népünk lelkének minden titkos
mozgását tőlük megismerje.</p>
<p>Igy törekedett hazáját megismerni.</p>
<p>Pedig csak annyi idős volt, mint most ti vagytok, pozsonyi
jurátus barátaink.</p>
<p>Pedig akkor már katona volt, Európa minden nyelvén beszélt,
minden mivelt nemzet irodalmát ismerte s ama szent érzések és
gondolatok már sarjadoztak <span class="pagenum"><a name="Page_196"
id="Page_196">-196-</a></span> lelkében, melyekből fölépitette a
magyar ősidőkből meritett gyönyörü regéit.</p>
<p>Igaza volt Apostol Józsinak. A hét jurátus sokkal különb,
nemesebb, értékesebb embernek érezte magát, a mikor a nagy költőtől
eljött, mint azelőtt. Valami fény és melegség árad a nagy
szellemből mindenkire, ha közelében lehet.</p>
<p>Szives barátsággal bocsátotta el a nagy költő az ifjakat.
Meghivta őket somlyai szüretjére. Megköszönték az ifjak, de a
somlyai szüretre nem mentek el. Ha elmennek: ott lehettek volna a
nagy költő temetésén.</p>
<p>Kisfaludy Sándor háza ott van a sümegi vár tövében. A vár nem
oly magas, mint a Tátika, vagy Csobáncz. Csak aféle magasságu, mint
a Gellérthegy. Az ifjak nyomban fölsiettek rá. Onnan még egyszer
megnézték a nagy költő házát és háza táját.</p>
<p>Fáradalmas napjuk volt az. Nagyot is aludtak utána. Reggelre
minden ruhájuk rendbejött s vidáman indultak utnak Somlyó felé.</p>
<p>Somlyó!</p>
<p>A mint a sümegi hegy hajlásából kiértek, már meglátták Somlyót.
A messzeségben ott ült méltóságosan Marczal sikjain. Sötétkék
alakja ott már szemükbe tünt s azután mindig látták, a mig oda nem
értek. Le nem vették szemüket róla. Nem is volt mit nézni
körülötte. Balról a Ságtető, napkeletről a fekete Bakony. De
mindegyik távolabb.</p>
<p>Mit is mond a Szózat költője Somlyóról? <span class=
"pagenum"><a name="Page_197" id="Page_197">-197-</a></span></p>
<div class="poem">
<div class="stanza"><span class="i0">Rideg Somlyó, térföldi
remete,<br /></span> <span class="i0">Reád száll a mezők
költészete.<br /></span> <span class="i0">Körülfoly a nap, mint hű
szerető,<br /></span> <span class="i0">Osztatlan hévvel téged
ölelő.<br /></span> <span class="i0">A távol Marczal szellőt küld
feléd,<br /></span> <span class="i0">Hogy illat és fény olvadjon
beléd.<br /></span> <span class="i0">Mégis Somlyó, benned nincs
érzelem,<br /></span> <span class="i0">Tőid levét hiába
szeretem.<br /></span> <span class="i0">Megszégyenitni fösvény
kebledet,<br /></span> <span class="i0">Baráti kéz tölté e
serleget.<br /></span> <span class="i0">De mit beszélek? Itt a
bor!<br /></span> <span class="i0">A hány csepp: éljen
annyiszor<br /></span> <span class="i0">A hű barát s a
szeretet,<br /></span> <span class="i0">– Rideg Somlyó, isten
veled!<br /></span></div>
</div>
<p>Története van ennek a gyönyörü költeménynek, de a jurátus ifjak
akkor még nem ismerték se a költeményt, se a történetét. A
költemény csak néhány hónap mulva készült az ifjak utjának
befejezése után. Nem is egészen olyan szemmel nézték ők azt a
fenséges hegyet, mint a költemény.</p>
<p>Hogy és hogy se történt: Vörösmarty megundorodott attól a sok
rossz bortól, melyet a pesti kocsmárosok mérnek. S szilaj költői
kedvében Rossz bor czim alatt megénekelte a pesti kocsmák rossz
borát. Épen ama napokban, a mikor a pozsonyi ifjak uton voltak.
Ebből a költeményből kelt szárnyra s lett példaszóvá az a
mondás:</p>
<div class="poem">
<div class="stanza"><span class="i0">Költődnek, oh hatalmas
Hunnia,<br /></span> <span class="i0">Légy-étetőt engedsz-e
innia!<br /></span></div>
</div>
<p><span class="pagenum"><a name="Page_198" id=
"Page_198">-198-</a></span></p>
<p>A költeményben megemlékszik Somlyóról és Tokajról is e
szavakban:</p>
<div class="poem">
<div class="stanza"><span class="i0">Ki láta bort, zöldet, mint
drágakő?<br /></span> <span class="i0">És híg aranyt, mely nyakba
önthető?<br /></span> <span class="i0">Somlyó, Tokaj, halljátok a
panaszt.<br /></span> <span class="i0">Fösvény hegyek! Nekünk nem
szürtök azt!<br /></span> <span class="i0">Csapláros,
méregkeverő!<br /></span> <span class="i0">Legjobb borodból adj
elő.<br /></span> <span class="i0">Czudar biz ez, de ám
igyunk,<br /></span> <span class="i0">Hiszen magyar költők
vagyunk.<br /></span></div>
</div>
<p>Vörösmarty ismerte Somlyót s borát is. A somlyait s a tokajit
tartotta a világ legjobb borának. A milyen a drágakő, olyan zöldnek
nevezi ezt a két bort. Valósággal igaza van. A tokaji szomorodni s
a somlyai asztali bor valóban zöldes szinü kissé, mint a világos
smaragd. De ezt a két bort hig aranynak is nevezi. Méltán. A tokaji
aszunak s a somlyai nehezebb bornak aranyszine van. Még pedig
magyar s nem franczia aranyszine.</p>
<p>Erre a Rossz bor versre nekigerjedt néhány lelkes hazánkfia.</p>
<p>Micsoda? Hát a Szózat költője csak rossz bort ihassék? A
hatalmas Hunnia az ő nagy költőjét légyétetővel tartsa? A nélkül,
hogy ujságokban fecsegtek volna róla: vidékenkint összebeszéltek
lelkes hivei: küldjünk isteni italt a nagy költőnek.</p>
<p>Küldtek.</p>
<p>Eger épen röstelte, hogy hires borát verembe szürik el a nagy
költő elől. Joó János küldött be Pestre <span class=
"pagenum"><a name="Page_199" id="Page_199">-199-</a></span> jókora
hordóval, de a leghiresebb borból. Tárkányi Béla irt hozzá
költeményt. A költemény is jó volt, de az egri bor mégis jobb
volt.</p>
<p>Ménesről, Arad-Hegyaljáról is küldtek alkalmas mennyiséget.
»Borod sötét, mint a czigányleány!« Azt irja a költő Ménes boráról.
Ilyen czigányleány bort küldtek, a melyben »a sziv édes lángja ég«.
Sárossy Gyula irt hozzá édes, kedélyes költeményt.</p>
<p>Tokaj el nem maradhatott. Egykori öreg barátom, Szemere Miklós,
akkor még ifju kedvvel és erővel küldött egy hordót Vörösmartynak.
A mikor meglátogattam, kérdésemre mutatott is akkora hordót.
Kincset ért. De sokkal többet ért költeménye, a melylyel a hordót
utrabocsátotta. Oláh Dani czigánykereket hányt örömében, mikor
aztán Vörösmartynak a tokaji borról irt remek sorait elolvasta.
Hogy is lehetne zempléni jurátus előtt a tokaji borral egy nap
emlegetni a kerek föld akármelyik borát?</p>
<p>Érmelléke se maradt el. A három Tisza-fiu, László, Kálmán és
Lajos, akkor még gyermekek, küldték a nagy költőnek az érmelléki
hatalmas izelitőt. Szőnyi Pál irta hozzá a szép kisérő levelet.</p>
<p>Somlyónak se volt szabad elmaradni. Innen azonban nem a
szőlősgazda küldött, hanem Zádor György, Veszprém vármegye kiváló
jelese s Vörösmartynak zsenge ifjukori s halálig hű barátja.
Vörösmarty, Deák, Zádor egykor sokat voltak együtt s testvérként
szerették egymást mindvégig. Zádor valamikor, mielőtt pápai tanár
volt, Kemenesalján lakott, Somlyó közelében. <span class=
"pagenum"><a name="Page_200" id="Page_200">-200-</a></span> Itt
látogatta őt meg egyszer-kétszer Vörösmarty s innen ismerte a nagy
költő Somlyó hegyét, borát s Marczal vizének sikjait.</p>
<p>– Rideg Somlyó, térföldi remete!</p>
<p>Miért irja ezt Vörösmarty?</p>
<p>Egyszerü, világos oka van. A remete magánosan él odujában. Se
közel, se távol semmiféle társa. Igy áll a sikság közepén Somlyó.
Köröskörül semmi hegy, semmi domb. A Bakony félkörbe keriti
Döbrönte várától a Dobos rengetegen át Sümegig. De több kilométer
távolságban. Ez az óriási körfal kelet és dél felől őrzi. Északra
és napnyugotra a nyugati nagy magyar Alföld, Veszprém, Vas, Győr,
Sopron, Mosony vármegyék rónavidéke, a Marczal, Rába, Répcze és a
Hanság lapályai. Ott áll Somlyó rideg magánosságban a szabad tér
közepén. A napsugár, mint a nagy költő irja, hű szeretőként öleli
körül s szerelmi hevét nem osztja meg más hegyekkel. A mezők
lélegzete, a szabad szél járása akadály nélkül szálldos körülötte.
Valamikor óriási tűzhányó-kitörés lökte föl a magasságba. Köve,
földje, alkata, vállai, bazalt oszlopai ugyanolyanok, mint
Badacsonyé. Magassága is csaknem akkora. Egyetlen földalatti
tűzháboru alkotta mind a kettőt. Koruk is egyenlő.</p>
<p>Közel hozzá Kemenesalján a Ság-tető, Berzsenyi álmodozásainak
kedves tanyája. Ez is a tüzek földalatti háborgásának alkotmánya.
Gyönyörü alkat ez is. Magánosan áll ez is. Kisebb Somlyónál. Ennek
alig kétharmada. Ilyen alakulás még Haláp, Szentgyörgyhegye,
<span class="pagenum"><a name="Page_201" id=
"Page_201">-201-</a></span> Tihany. De legfönségesebb Somlyó az ő
büszke egyedülvalóságában.</p>
<p>Remete, de nem rideg.</p>
<p>A mikor a pozsonyi jurátusok ott jártak: akkor országunk
legszebb hegye volt. Nemcsak alkatánál fogva. Művészi alakja ma is
a legszebb. A legszebb vonalak tökéletes összeolvadásából áll képe.
Egyenes és hajlott vonalak, félkörök s egész kör. Istennek
utólérhetlen mérőeszközei idomitották.</p>
<p>Hanem akkor még diszitése is legszebb volt. Láttam én a
Balaton-vidéknek, Tokaj-hegyaljának, Méneshegyaljának, Pécsnek,
Egernek, Budának minden szőlőhegyét. Szegény jobbágy volt ez mind
Somlyóhoz képest. Ez a hegy tele volt már akkor hintve nyaralókkal,
kápolnákkal, diszes épületekkel. Nem is igazi uraság volt az
Veszprém, Vas, Zala és Győr vármegyék ben, a kinek itt diszes,
tágas épülete, szüreti mulatságra való tanyája ne lett volna. S
minden közeli püspöknek, vagyonos szerzetnek, apátságnak megvolt
itt remek szőleje, gazdag pinczéje, kényelmes uri hajléka.</p>
<p>Meg kellett ezt látniok a pozsonyi jurátusoknak.</p>
<p>Somlyó köröskörül van épitve szőlővel. Minden oldalán hires bor
terem. Leghiresebb, legértékesebb a vásárhelyi oldalon, utána a
szőlősi oldalon, utolsó a dobai oldalon. Savanyu és keserü
Somlyónak ez a bora, de azért erővel és tűzzel teljes. A ki iszsza,
el nem kábul tőle, de szive meg nem lankad s szerelme el nem
gyöngül soha. Csodabornak tartják. Pedig a <span class=
"pagenum"><a name="Page_202" id="Page_202">-202-</a></span> finom
borok közt olyan, mint a finom tészták közt a tepertős pogácsa. Ha
jó: jobb a világ minden tortájánál.</p>
<p>Rendes utak vezetnek a szőlőkön át köröskörül a kápolnákhoz, a
hegyi forrásokhoz, a bazalt-tornyok alá s fel a fensik tetejére. A
jurátusok mindenhova elmentek. Egész napjukat rászánták reggeltől
estvélig.</p>
<p>Méltán.</p>
<p>Ma ugyan már Badacsony külső diszitése a Balatonra néző oldalon
szebb, mint Somlyó. De csakis ezen az egy oldalon. Somlyónak nincs
hátamöge. Köves, miveletlen oldalt, erdős, csalitos részeket hiába
keresnél Somlyón. Minden oldala egyaránt diszes és szép és fényes,
mint a ragyogó női termet.</p>
<p>Látni akarták Somlyó várát. Meg is látták, be is járták. Az a
vár egyenesen Bécs felé néz. Mintha hajdanában egyenesen Bécs ellen
épitették volna.</p>
<p>A jurátusok után én tiz év mulva jártam meg azt a várat. Még föl
tudtam menni tornyára is. Még tornyának külső párkányán is körben
jártam. Alattam a több mint ezer lábnyi mélység meg nem széditette
agyamat.</p>
<p>De az én ott voltomnak már több mint ötvenkét esztendeje. Ugy
mondják barátaim: azóta nagyon összeomlottak a falak s ma már a
tornyot se lehet megjárni.</p>
<p>Pedig már a regék nagy költője is bús omladéknak találta ezelőtt
száz esztendővel. <span class="pagenum"><a name="Page_203" id=
"Page_203">-203-</a></span></p>
<div class="poem">
<div class="stanza"><span class="i0">Pusztán áll, – az
enyészetnek<br /></span> <span class="i0">Szomoritó bús
jele;<br /></span> <span class="i0">Hajdan büszke
nemeseknek,<br /></span> <span class="i0">Most a baglyok
lakhelye.<br /></span> <span class="i0">– – – – – – – –
–<br /></span> <span class="i0">Szabadon jár s üvölt a
szél<br /></span> <span class="i0">Az ablakon
keresztül.<br /></span> <span class="i0">– – – – – – – –
–<br /></span> <span class="i0">Borzasztó bús, mély csend
hallgat<br /></span> <span class="i0">A falak közt mostan
ott.<br /></span> <span class="i0">Hol hajdan az úri
élet<br /></span> <span class="i0">S öröm mozgott és
zajgott.<br /></span></div>
</div>
<p>Ilyennek találta már száz év előtt a nagy költő Somlyó
várát.</p>
<p>A jurátusok elmerengtek a romok fölött. Még a messzelátás
gyönyörüségeit is köddel vonta be merengésük gyengén bús
érzete.</p>
<p>Mi az, a mi lelkünket eltölti, a mikor a hajdankor büszke
alkotmányának omladékait látjuk? Mi lepi meg szivünket? Szivünket-e
vagy agyunkat? Gondolat-e, vagy érzés-e, képzelet-e, vagy ábránd,
vagy álmodozás, a mely megfogja, megkötözi és gyakran meggyötri
szellemünket?</p>
<p>A nagy költő a bús magyar hazafi szemével nézte a hajdani idők
elmulandó emlékeit. Hajdan dicső volt a magyar, erős és hatalmas.
Ma hire sincs már nagyságának s a világ szemében kicsinyek és
szegények vagyunk. Se szabad hazánk, se független létünk.</p>
<p>Azt irja a nagy költő Somlyó váráról: <span class=
"pagenum"><a name="Page_204" id="Page_204">-204-</a></span></p>
<div class="poem">
<div class="stanza"><span class="i0">Ha hogy ide vetemedik – Egy
mostani hazafi,<br /></span> <span class="i0">Ki a régi magyarokhoz
– Igaz rokon s atyafi:<br /></span> <span class="i0">Hajh, miket
kell éreznie – Feldagadó keblébe,<br /></span> <span class="i0">Ha
Hunnia, a hajdani – A dicső jut eszébe.<br /></span></div>
<div class="stanza"><span class="i0">Hejh barátim! ősidőtől – A
magyar, a mostani,<br /></span> <span class="i0">Azoktól, kik itt
fent laktak – Be el tudott fajzani.<br /></span> <span class=
"i0">Be leszállott a magasról – Természete, termete,<br /></span>
<span class="i0">Szerencséje, tehetsége – Hire, neve,
kellete!<br /></span></div>
</div>
<p>S vajjon nem igy dalolt-e Kölcsey és Berzsenyi, ujabb korunk e
két költő-óriása? Sőt mennydörgő hangjával gyakran még Vörösmarty
is?</p>
<p>Elandalodtak pillanatonként a jurátus ifjak is. Hiszen Apostol
Józsi ott egy szögletfal omlatag fokán elszavalta a nagy költő
borus merengését. S nem hatná e meg a költészet hatalma s a
honfibánat rezgése a fogékony ifju lelkeket?</p>
<p>De ők azért másként is nézték a romokat, nemcsak a bús magyar
hazafi szemével.</p>
<p>Ime, itt volt a lovagterem, a nagy palota, az áldomások és
felköszöntők vidám tanyája.</p>
<p>Ime, a vár büszke urnőjének virágos szobája és titkokkal teljes
hálófülkéje!</p>
<p>Ime, ez a benyiló a szüz hajadon illatos fészke, annyi ábránd,
annyi remény, annyi könny és öröm tanubizonysága.</p>
<p>A multnak is volt keserüsége s a jelenvaló kornak is van
öröme.</p>
<p>Nemcsak holttest a puszta vár, a ki fölött csak keseregnünk
lehetne, hanem eleven tanubizonyság is <span class=
"pagenum"><a name="Page_205" id="Page_205">-205-</a></span> arról,
hogy őseink erősek, dicsők és hatalmasak voltak, de mi vagyunk
utódaik, méltók az apákhoz s talán még erősebbek. Hiszen nem szül
gyáva nyulat Nubia párducza.</p>
<p>Hogyne jutott volna eszükbe Kölcsey kesergése:</p>
<div class="poem">
<div class="stanza"><span class="i0">Hol van a hon, melynek Árpád
vére<br /></span> <span class="i0">Győzelemben csorga szent
földére?<br /></span> <span class="i0">– – – – – – – – –
–<br /></span> <span class="i0">Itt van a hon, ah de nem a
régi!<br /></span></div>
</div>
<p>Eszükbe jutott bizony. De azért máson is járt az ő lelkük.</p>
<p>Támaszszuk fel tehát ujra a multnak dicsőségét, a hazának erejét
és nagyságát s országunk szabadságát és függetlenségét!</p>
<p>Ez is eszükbe jutott.</p>
<h3>VI.</h3>
<p class="summary">(A hét magyar ifju gondolata. – Pápa,
Szili-Sárkány, Czenk, Kis-Marton. – A börtönügyi tanulságok Fraknó
várában. – Hazatérés. – Az ifjak története egyénenként.)</p>
<p>Hét névtelen szegény magyar ifju. Se nagy név, se nagy vagyon,
se óriási tehetség, se mértéktelen nagyravágyás. Történelmi alakká
nem is lett egy se. Se cselekmények, se irott alkotások nem őrzik
nevük emlékezetét. Egy részük törvényhozó lett ugyan, de még ott is
közlegénysorban.</p>
<p>És mégis mennyi erőt látok én e hét ifjuban, mennyi dicsőséget
nevükön! <span class="pagenum"><a name="Page_206" id=
"Page_206">-206-</a></span></p>
<p>Érezték, hogy uj ég, uj föld támad fejük fölött és lábuk
alatt.</p>
<p>Érezték, hogy más a honfikötelesség ma, mint volt eddig. Ne csak
merengjünk a multnak dicsőségén, ne csak védelmezzük az eltünt idők
korhadó alkotásait, ne csak átkunk és imádságunk szálljon
ellenségeink ellen, hanem alapitsuk meg a jövendőt, szerezzünk
jogot és szabadságot a népnek, lelkesedést a nemzetnek s szegezzünk
fegyvert, éleset és sulyosat az ellenség ellen.</p>
<p>Még szellő se mozdult, még sejtelem se támadt: lesz-e valaha még
a magyarnak függetlenségi harcza valamikor? Az a hét ifju még
honfi-ábrándokkal s ifjukori pajzánkodásokkal töltötte ideje nagy
részét, de már ott Somlyó várának omló falai közt hét honvéd volt ő
testben, lélekben. Csak azt nem tudta: mikor kerül rá a sor.</p>
<p>Majd négy év mulva, jurátus urak! Négy év mulva!</p>
<p>Hanem addig is: Hazádnak rendületlenül…</p>
<p>Késő este lett, a mikor a nagy-szőlősi kocsmába értek, hogy
ételüket-italukat elköltsék s nyugalomra térjenek. El is voltak
fáradva kegyetlenül. Reggel tanakodtak: ne ránduljanak-e ki a
dömölki apátsághoz. Ság tetejére, Kemenesaljára? Nem tették. Alig
telt volna ki idejükből.</p>
<p>Pápára kocsin mentek. Hosszu parasztkocsira fölrakodtak
valamennyien. Két forint és harmincz pengő krajczárt fizettek
fuvarpénzül. Ma hat forint volna ekkora fuvar ára. <span class=
"pagenum"><a name="Page_207" id="Page_207">-207-</a></span></p>
<p>Pápán nem volt mit megnézniök. Csak a nagy és szép templom
kötötte le figyelmüket. Meg a zsidók sokaságán csodálkoztak. A
kálvinisták nagy kollégiuma üresen állott, szünidő volt. A grófot
és várkastélyát nem akarták meglátogatni. Pozsonyból jól tudták,
hogy a gróf nagy pecsovics.</p>
<p>Neki váltottak az ihászi utnak. Czenk felé – Széchenyihez!</p>
<p>Pápáról megint kocsin mentek. Keresztül a Marczal vizén,
keresztül a Rábán. A rábaközi magyarság meglepte őket.
Tagbaszakadt, magas szál emberek. Öltönyük szine világoskék. A
magyarnak mindenütt sötétkék a viselete, csak itt világoskék, sehol
másutt. A legszebb faj ez, a tudósok szerint, a hajdankor
legerősebb, legvitézebb magyarságának, a bessenyőknek ivadéka.</p>
<p>A legjobban meglepte a jurátusokat a rábaközi nép nyelve és
beszéde.</p>
<p>Szili-Sárkányban vagy hol végignéztek, végighallgattak valami
kocsmai falusi parasztmulatságot. Sehol se oly gazdag a magyar
nyelv, mint itt. Szólásai, mondásai, példabeszédei, bölcs mondásai,
szójátékai, dalai, pajzán enyelgései végtelenek. A regősök ős
szokásai sok faluban ma is változatlanul állanak fenn. Falusi
paraszt költők egész serege sorba szed s megénekel évenkint minden
nagy és kis esetet, a mi a faluban és környékén történik. A
költeményeket egymásnak elszavalják, házról-házra viszik; – ha
megtetszik, sokan maguknak leirják vagy leiratják, a szép részeket
pedig emlékezetükben megőrzik, firól-fira szállitják. Száz meg száz
készül <span class="pagenum"><a name="Page_208" id=
"Page_208">-208-</a></span> évenkint. Átkok és áldások, köszönések,
üdvözlések, felköszöntések, szóbeli képek és elmésségek, vidám
beleszólások ezer változatban. Csak össze kellene gyüjteni
valahára.</p>
<p>Fölséges mulatságot találtak ebben az ifjak.</p>
<p>De egyebet aztán Czenken se találtak. Ugy jártak Széchenyivel
is, mint Deákkal. A haza bölcse se volt otthon. A legnagyobb
magyart se találták otthon.</p>
<p>Sopronban megnéztek minden megnézni valót.</p>
<p>Kirándultak Kis-Martonba, hogy az Esterházy herczeg fejedelmi
lakhelyét megtekintsék.</p>
<p>Valami jámbor, ártatlan betegsége volt annak a kornak. Ez a
betegség megvan minden nemzet sok rétegében. Sok higvelejü ember
hiu, sőt büszke arra, hogy milyen gazdag emberei vannak az ő
nemzetének.</p>
<p>Zsidó betegség ez.</p>
<p>Összejön öt-hat szegény zsidó. Most is éhes s azt se tudja, mit
eszik holnap. De elmélkedik a fölött, mennyi pénze lehet
Rotschildnak. Kisütik nagynehezen. Több pénze van, mint a
császárnak. Még a potentátok is hozzá fordulnak kölcsönpénzért, ha
megszorulnak. S a mikor ebben megállapodtak, akkor arczuk földerül,
megvan vigasztalásuk, elfelejtik éhségüket s holnapra néző
aggodalmukat. Mi szegény zsidók se vagyunk hát utolsó emberek!</p>
<p>Pedig mit ér a szegény zsidónak, ha Rotschildnak száz milliója
van?</p>
<p>Épen igy büszkélkedett sok magyar az Esterházy herczeggel.
Huszonöt nagy uradalma, ötven vára, száz <span class=
"pagenum"><a name="Page_209" id="Page_209">-209-</a></span>
kastélya, ötvenezer jobbágya, katonái, huszárjai, granatérosai,
ágyui, tüzérei!</p>
<p>Huh, mekkora nemzeti kincs ez!</p>
<p>Egy millió forintot vesz be évenkint gyapjujából.</p>
<p>Csak juhászkutyája több van, mint a hires Sutherland herczegnek
juha. Fogadott rá s megnyerte fogadását.</p>
<p>Tamási vadaskertjében gulyaszámra legelnek a szarvasok, őzek,
dámvadak.</p>
<p>Bécsi képtára gazdagabb, mint valamennyi császári
főherczegé.</p>
<p>Lovainak szerszáma arany, patkója ezüst s minden mentéje
uradalmat ér.</p>
<p>Valljátok csak meg, jurátus barátaink, hogy ti is megszédültetek
kissé e hiábavaló nemzeti hiuságtól s azért mentetek
Kis-Martonba.</p>
<p>S ezért mentetek Fraknó várába is.</p>
<p>De itt azután már tanulmányra, komoly elmélkedésre is nyilt
alkalom. Itt már egy darab középkort is láthattak
szinről-szinre.</p>
<p>Látták is, meg is nézték.</p>
<p>Esterházy herczegnek vérjoga volt saját népei fölött. Birói
hatalmának intézményét uriszéknek nevezte az alkotmány. Itt itélt
elevenek és holtak fölött, szabadság, vagyon, becsület és élet
fölött. Igaz, hogy az uriszéken ott volt a vármegye táblabirája is,
fiskusa is, törvényes bizonysága is, de azért ez a biróság mégis
csak a herczeg birósága volt, a herczeg nevében itélt s a herczeg
fizette a biróságot s az itélőbirák a herczeg tisztjei voltak.
<span class="pagenum"><a name="Page_210" id=
"Page_210">-210-</a></span></p>
<p>Fraknó várában volt az uraság tömlöcze. A hosszabb fogságra
itélteket oda hordták össze. Ott volt tele velük minden pincze,
minden odu, minden fali fülke. Ott éltek a rabok félkenyéren, ott
gubbasztottak, kezük-lábuk bilincsben, vasban; ott feküdték meg
időszakonkint a derest.</p>
<p>Az ország művelt emberei akkor vitatkoztak legtöbbet a büntető
törvényen, a fogházrendszeren, s a mindenféle büntetések nemein és
természetén. Vajjon miért büntessünk? Azért-e, hogy boszut álljunk?
Azért-e, hogy megjavitsuk a gonosztevőt? Vagy azért, hogy a
gonosztevőktől egyszer-mindenkorra megmentsük a köztársaságot?
Eltöröljük-e vagy fenntartsuk a halálos büntetést?</p>
<p>Apostol Józsi és Hudoba Soma különös élénkséggel tárgyalták
ezeket a kérdéseket.</p>
<p>Nohát itt vannak a rabok. Nézzük meg őket, beszéljünk velük,
faggassuk ki őket is. Hát ők melyik elméletet tartják
legjobbnak?</p>
<p>A várkapitány szivesen megmutogatott a pozsonyi ifjaknak
mindent. A kincstárt, a ritkaságok tárát s minden gyüjteményt. A
rabokat is.</p>
<p>Volt bizony ott elég lókötő, verekedő, gyilkos, kóbor czigány,
tolvaj, vásári orv. Még egy zsidó is volt Nagy-Martonból. Az ifjak
tiszteletreméltó bizalommal kérdezősködtek náluk a különböző
büntetési elméletek értéke felől.</p>
<p>Dehogy értettek a gézengúzok semmi okos szót. Sőt még nevetett
is egyik-másik. Hogy ugy megbecsülik <span class="pagenum"><a name=
"Page_211" id="Page_211">-211-</a></span> őket! Abban azonban
mindnyájan egyetértettek, hogy a legjobb büntetési elmélet az
lenne, ha egyszer életükben már jóllakhatnának. Olyan éhesek:
bőgőnek nézik az eget.</p>
<p>Bizonyos, hogy ebben az egyben a raboknak van igazuk. Minden
büntető elmélet közt mégis csak az az első, hogy a rabokat vagy
lássák el étellel, vagy ereszszék szabadon, de éhen el ne
pusztuljanak.</p>
<p>Azt is megsugták a pozsonyi ifjaknak, miként nyujthatnának
segitséget.</p>
<p>A bástya magas. A börtönablakokat kivül nem őrzi senki. A
raboknak van kötelük, kosaruk. A kosarakat köteleken leeresztik s a
tekintetes urfiak jó szivük szerint rakjanak bele annyi élelmet, a
mennyit akarnak.</p>
<p>Igy történt.</p>
<p>Az ifjak összevettek annyi kenyeret, paprikás szalonnát,
tepertőt, sóspereczet, a mennyit tudtak. A rabok felhuzták magukhoz
és csaptak olyan lakodalmat, hogy még ma is áldják érte a jurátus
urakat. Ha ugyan élnek s időközben meg nem haltak.</p>
<p>– – – Most már mi is befejezhetjük elbeszélésünket. Fraknó
várából az ifjak egyenesen Pozsony felé irányozták utjokat. Az
országgyülési szünet is letelt, pontosan ott kellett lenniök.</p>
<p>Országgyülés végével haza széledtek. Kiki a maga vármegyéjébe.
Soha se jöttek többé össze. Együtt egyszerre soha se látták többé
egymást.</p>
<p>Vajjon mi lett velük? Mit határozott fölöttük az ég?</p>
<p>Lakatos Miklós még él. Talán közelebb a kilenczvenedik
<span class="pagenum"><a name="Page_212" id=
"Page_212">-212-</a></span> életévhez, mint a nyolczvanadikhoz. Még
Pozsonyban, az országgyülés alatt megkapta az ügyvédi oklevelet.
Azután honvéd lett. Életét, vérét hazájáért. Szivébe gyökerezett a
Hazádnak rendületlenül… Bujdosott, viaskodott az élettel, dolgozott
becsülettel. Utóbb, mint képviselő, a függetlenségi eszméket
képviselte. De igazán és komolyan. Isten tartson még sokáig, öreg
barátom! Ha olvasod soraimat, tégy tanubizonyságot soraim
igazságáról.</p>
<p>Apostol Józsefről már elmondtam röviden élete történetét.
Különködő egyéniség, de szilárd és lelkes hazafi volt utolsó
leheletéig. Vagy huszonöt év előtt aludt el örökre.</p>
<p>Orbán Miklós volt köztük a legszebb ifju, a legdaliásabb alak.
Minden ismerősének sok jó és büszke reménysége sugárzott alakja
körül. De az élet kegyetlen volt hozzá. Korán elhalt s a hogy
értesültem, talán a nagy évet, 1848-at, se érte meg. Porait régen
fölszivta már az édes anyaföld, a melyet annyira szeretett.</p>
<p>Oláh Dániel tisztes férfikorra jutott. Ő is kivette becsületes
részét a nagy év hősi harczaiból. Azután ügyvéd lett és gazda.
Virágzó nagy szőlőket mivelt s hatalmas tokaji borokat termesztett
bényei szőlejében. Mindig kemény magyar maradt s jókedvü, vidám
lélek. De régen elköltözött ő is.</p>
<p>Hudoba Somának is tökéletes az élettörténete. A nagy év nemes és
nehéz munkát rótt az ő vállaira is. A függetlenségi harcz után
nehéz rabságra hurczolta a katonai önkény, a miért hadi
pénztárosként <span class="pagenum"><a name="Page_213" id=
"Page_213">-213-</a></span> szolgálta nemzetét. A mikor
kiszabadult: elköltözött Zólyomból. Áttelepedett Rima-Szombatba s
ott nagy pénzintézetnek lett előkelő tisztviselője. Hivatalban,
vagyonszerzésben, családi és társas életben példás férfiu. Talán
tizenöt-tizenhat év előtt halt meg.</p>
<p>Hát Lükő Gézáról mit szóljak. Nemes, jó barátom volt s naponkint
együtt voltam vele sok esztendőn keresztül. A mikor az
országgyülésen vármegyéje egyik kerületét képviselte, mint a
legelszántabb függetlenségi férfiu.</p>
<p>Elmondom róla utolsó találkozásunk történetét.</p>
<p>Közel husz év előtt az a hir járta be a világot, hogy
Oroszországgal háboruba keveredünk. Lükő Géza akkor már nem volt
képviselő, de egy napon fölkeresett lakásomon.</p>
<p>Ugyanaz az alak, mint régebben, de kissé előrehajolva. Szürkülő
bajusz, szürkülő szakál, csontos fekete arcz, tüzesen égő
szemek.</p>
<p>– Valamit gondoltam, barátom, hozzád jövök segitségért, jó
tanácsért. Nézd csak, kezeim nagyon reszketnek. Egyéb bajom nincs,
erősnek érzem magam, de irni már nem tudok s enni is nehezen. Mondd
meg csak, barátom, miként lehetne e reszketésből kigyógyulni?</p>
<p>Mutatta kezét, karját. Bizony az nagyon reszketett. Megnéztem
arczát, termetét. Jól elmult már akkor hatvan éves.
Pajzánkodtam.</p>
<p>– Hát azután, mit akarsz te, Géza bátyám, a kezeddel, ha egyszer
kigyógyitjuk a reszketésből?</p>
<p>– Tudod, az oroszszal 1849-ben még nem számoltunk <span class=
"pagenum"><a name="Page_214" id="Page_214">-214-</a></span> el
egészen. Nekem még volna vele egy kis számadásom. Azt hallom, most
háborunk lesz vele. Szeretnék beállani önkéntesnek. De ily reszkető
karral nem vesznek be. Pedig még tudnék valamit használni. Ha
egyebet nem: utjába állanék egy golyónak. Ne menjen neki bolond
észszel jóravaló fiatalnak!</p>
<p>Néztem az öreget. Csatatéren akar meghalni. Egy köny
szüremkedett szemembe. Megöleltem. Ne lássa azt a hitvány
könyet!</p>
<p>Óh, öreg barátom! De más korban nőttél te fel, mint a mai
fiatalság!</p>
<hr class="chap" />
<div class="chapter"></div>
<p><span class="pagenum"><a name="Page_215" id=
"Page_215">-215-</a></span></p>
<h2>KI ÁD TÖBBET ÉRTE?</h2>
<p class="summary">(Kisfaludy Sándornak se gyermeke, se
végrendelete nem maradt. – A leltári összeirás. – Nemzetsége. –
Könyvtára. – Ruházata. – A kótya-vetye.)</p>
<p>Nem vidámsággerjesztő szó ez: ki ád többet érte? A mint hallja
az ember, mindjárt kótyavetyére gondol. Igy hivták hajdan az
árverést. Szegény embernek ökrét, tehenét, borját, malaczát szokták
igy elharácsolni meg nem fizetett adó és adósság miatt.</p>
<p>Bizony a nagy költő ingó-bingó jószága is kótyavetyére
jutott.</p>
<p>Kisfaludy Sándor 1844-ik évi október 28-án halt meg. Idős ember
volt már, 72 éves, de erős ember. Élhetett volna talán még sok
évig, de ugy látszik, bizott erejében s nem igen vigyázott
magára.</p>
<p>Az országgyülési ifjak beszélték nekem, a kik halála előtt két
hónappal hódoló tiszteletére járultak eléje, a következő esetet. Ők
is bőrig áztak, mint az ürge, a mikor Tátika várából jövet Sümegre
értek. De a nagy költő is bőrig ázott, a mig sümegi szőlejéből
lakására ért. Orvul zudult rá utközben a kegyetlen zápor, ernyője
<span class="pagenum"><a name="Page_216" id=
"Page_216">-216-</a></span> nem volt, nem is szokott lenni, sebes
záporeső hamar csuffá teszi az embert. Az ifjak száraz ruhát
öltöttek, ugy mentek hozzá, de a nagy költő nem öltözött át. Ugy
fogadta őket vizesen. Csak annyit tett, hogy a kandallóban nagy
tüzet gyujtatott, leült a kandalló elé s ott szárogatta föl
magát.</p>
<p>Meghalt. Érvényes végrendelete alig maradt, vagy legalább is nem
tudok róla. De örököse sok maradt.</p>
<p>Neki ugyan gyereke se Szegedy Rózától, se második nejétől nem
maradt, hanem volt hét testvérje. Ezek közül Kisfaludy Boldizsár, a
kezdő költő már rég meghalt fiatalon. Kisfaludy Károly, a nagy
költő is meghalt már 1830-ban. Egyiknek se volt maradéka. Teréz és
Anna hugai s Dániel öcscse is számitáson kivül maradt, de Mihály és
János öcscsének épen kilencz gyereke s vagy harmincz unokája.
Milyen áldás lenne az, ha minden igaz magyar család ily szapora
tudna lenni! Egyszer még meghóditanók a világot!</p>
<p>A nagy költő halálakor a legközelebbi rokonok közül kis
unokahuga, Rózsa volt közel. Mihály öcscsének fia volt Móricz, a
vitéz honvédezredes. Az ő gyermekei közt van Kisfaludy Rózsa. Nem
gondolom, hogy ő lett volna. Hiszen akkor talán még meg se
születhetett. De jelenvaló rokonként ez a név szerepel.</p>
<p>Nemes ember után nem volt szokás, nem is volt törvényrendelte
szükség hagyatéki leltárt, vagyon-összeirást késziteni. Az
örökösökön kivül kinek mi köze ahhoz, mije maradt az elhunytnak.
Nemesi birtok nem <span class="pagenum"><a name="Page_217" id=
"Page_217">-217-</a></span> fizetett akkor se adót, se százalékot,
se semmiféle illetéket. Mindezt az osztrák rendszer sózta ránk.</p>
<p>A nagy költő pedig nemes ember volt a legjavából. Nemzetsége ép
oly régi és dicsőséges, mint magáé Árpádé. Az ő dédőse Előd volt,
Álmos vezérünk vezértársa. Ennek fia Szabolcs volt, Árpád apánk
vezértársa. Ennek unokája Csák vezér volt, a kitől származott
egyenes ágon a nagy költő. Nincs ebben semmi kétség.</p>
<p>A nagy költő valóságos nemesi neve igy hangzott: Csák
nemzetségből származó Kisfaludi, Döbrentei és Himeskeöi Kisfaludy
Sándor. Birt is itt-ott még holmi birtokfoszlányokat a legősibb
vagyonból is. Noha éppen ezer esztendő viharzott már el a család
fölött. S igazán viharzott.</p>
<p>Nem kellett volna hát leltárt késziteni. Azonban a rokonok távol
voltak, részben kiskoruak is voltak, a nagy költő uriháza gazdátlan
maradt, elfüstölgött volna az örökség erre-amarra. Bogyay Lajos
volt a járásbeli főszolgabiró, bölcs észszel és atyafiságos
jóindulattal azt tanácsolta: irják össze az ingó-bingóságot.</p>
<p>Össze is irták. Az irásnak, a melybe mindent beleszoritottak, ez
a neve: Feljegyzése Néhai Tekintetes Kisfaludy Sándor táblabiró ur
elhunyta után hátrahagyott javaknak.</p>
<p>Oh hivatalos ész! Ha egyébként nem tudnánk, ki volt az a
Kisfaludy Sándor, bizony ebből nem tudnánk meg egyebet, csak azt,
hogy holmi szürke tekintetes ur volt. Még csak azt se, hogy a
Magyar Akadémiának <span class="pagenum"><a name="Page_218" id=
"Page_218">-218-</a></span> rendes tagja volt. A miben egyébiránt
teljes életében soha se volt semmi gyönyörüsége.</p>
<p>Nem is tudott akkor még a hivatalos ész semmit arról, mi a költő
s mije volt Kisfaludy Sándor a magyar nemzetnek. Akkor még Arany,
Tompa a világon se volt; akkor még Jókai, Petőfi, a két óriás, a
porban futkározott, noha már mind a kettő emelgette szárnyát. Akkor
még Vörösmarty volt az egyetlen nagy költő, a ki élt és Kisfaludy
Károly, a ki már régen meghalt. Hogy tudta volna azt Sümeg
városának iródiákja, mi volt ez a Kisfaludy Sándor?</p>
<p>Fölirtak mindent az Első szobában. Ez volt a nagy költő
hálószobája. Egyuttal pipázó szoba is, ha sok volt a férfivendég.
Ebből nyilt az irószoba. Ebben készült a nagy költő sok remekműve.
Itt van kikopva az iróasztal alatt a deszkapadló. A költő
sarkantyus csizmája koptatta ki. Itt volt a könyvtár is.</p>
<p>A könyvtárról ezt jegyzi föl az iródiák: Szinte egy
falalmáriomban több összeirandó könyvek.</p>
<p>Soha se irta össze ezeket senki. Több ezer darab könyv és
jegyzék. Ezek közt Szegedy Róza napijegyzetei s a nagy költő
gazdasági följegyzései. Becses korjellemző apróságok.
Hányódtak-vetődtek több mint harmincz esztendeig. Elvégre Darnay
Kálmán barátom a maga örökké kutató szemeivel fölfedezte,
megszerezte s a Nemzeti Muzeumnak adományozta. Most hát nemzeti
kincs.</p>
<p>Azután fölirták az Előszobát. Ez választja el a régi öröklött
házat attól a két első szobától, a melyet már a nagy költő toldott
hozzá. <span class="pagenum"><a name="Page_219" id=
"Page_219">-219-</a></span></p>
<p>Ebből nyilt balra az Ebédlő még abban a szép rendben és
ékességben, a melyben a dicső asszony, Szegedy Róza hagyta tizenkét
év előtt. Ez nagy szoba volt.</p>
<p>Innen mentek Szegedy Róza szobájába. A melyet legjobban
szeretett. Ez volt hálószobája is. Itt végezte reggel és este
áhitatos imáit. Itt feküdt az utolsó betegségében s itt adta vissza
az égnek tiszta, nemes lelkét.</p>
<p>De mindezt azokból a hivatalos irásokból élő ember nem sejtheti.
Csak az a lim-lom van felirva, a mit ott találtak. Egy ágy, egy
másik ágy, husz vánkos, egy rossz köpönyeg, szájmosó, kávés
findzsa, matracz stb.</p>
<p>Azután sorba jön a Cselédszoba, Konyha, Másik cselédszoba,
Tyukház, Lóistálló, Félszer, Tehénistálló, Padlás, Életes ház,
Major alatti pincze, Granárium, Góré, Méhes ház, Szérü,
Gyümölcsöskert.</p>
<p>Nincs fölirva a sümegi, somlyai és badacsonyi szőlők, pinczék és
borházak fölszerelése.</p>
<p>A mikor a sümegi borház János püspök birtokába került: ott
találták a nagy költőnek egy botját és zsebbeli kalamárisát. A
püspök ugy rendelte, a két tárgyat ott hagyják mozdulatlanul. Ha
jön kegyeletes utazó a nagy költő nyomdokait keresni: ott találja
kézi szereit. Ezeket én is láttam.</p>
<p>Az a zsebbeli kalamáris is kiment már a divatból. Nagyon régen
nem láttam már sehol. Esztergályos munka. Három darabból állt.
Mindegyik fatok. Az alsóban a porzótartó. A középsőben a
tintásüveg. Harmadik darab a födele. A három darabot csavarosan
<span class="pagenum"><a name="Page_220" id=
"Page_220">-220-</a></span> erősitettük egymásra. Jól záródtak s
akkor egy darab volt a három. Külső zsebben hordtuk
kényelmesen.</p>
<p>Mindez kótyavetyére került. Irásba is vették. Az irás igy szólt:
Néhai Tekintetes Kisfaludy Sándor Táblabiró ur elhunytával
hátrahagyott ingó javaknak kótyavetye utján történt eladásáról
szóló jegyzék.</p>
<p>Az árverésen ott volt Bogyay Lajos főszolgabiró. Sok tárgyat
vett. Egyebek közt a nagy költő frakkjait ő vette meg. Akkor nagy
divatban volt a frakkviselés.</p>
<p>A nagy költő is szerette ezt a furcsa ruhát. Fülöp József rég
elhunyt s Osváld Dániel most is élő öreg barátaimtól tudom. Osváld
Dániel 1842-ben hétköznapon tisztelgett nála. Sárga gombos kék
frakkban, szarvasbőr nadrágban, bolyhos kürtőkalapban volt a nagy
költő fodros inggel. Valóságos franczia udvarbeli alak. Ugy
hallottam, a komor Deák Antal is szerette hordani ezt a viseletet.
Öcscse, Deák Ferencz, sohase öltötte magára.</p>
<p>Ott volt a kótyavetyén a rokonok közül a nagy költő unokaöcscse
s egyik örököse, Kisfaludy Móricz, már akkor táblabiró. Ő is sok
mindent összevett, mint legtöbbet igérő. Ott volt Eitner Sándor
egykori barátom és képviselőtársam, mint legényember. Ő is
vásárolt, inkább kegyeletből. Ott volt a vármegyémből Kun József,
később alispán. Tisztességből ment oda. Kegyelet hajtotta a nagy
halott iránt.</p>
<p>Hanem hát kegyelet ide, kegyelet oda: az a kérdés:</p>
<p>– Ki ád többet érte? <span class="pagenum"><a name="Page_221"
id="Page_221">-221-</a></span></p>
<p>A város dobosa üti a dobot. Hivatalos buzgósággal üti. Napszám
jár érte. Mikor kezébe adják a váltóforintot, azt mondja:</p>
<p>– Pedig egy konyhabeli almáriomot jobb szerettem volna!</p>
<p>– No csak rajta!</p>
<p>Meg is vette rögtön a konyhabeli almáriomot.</p>
<p>Az udvarra van kihordva minden szerdék. Mindent meg lehet látni,
mindent jól megnézni. Mit ér? Megéri-e a hurczolkodást? Nem esik-e
szét az utban? Az ember hiába ne adja ki pénzét.</p>
<p>Kis elkeritett árnyékos kert van az udvaron. Szép tamariszkfák,
buja orgonabokrok. A dicső asszonynak hajdan kedvenczei. Alattuk
van pihenő helye, édes hüsselője. Kőből faragott diszes szék.
November vége felé jár az idő. Hüvös napok, fagyos éjszakák.
Bágyadtak már a tamariszkok is, az orgonák is. De azért bámulja a
sürgő-forgó népesség. Kint az utczán ácsorgók, szájtátók sokasága.
És talicskák és talyigák és egylovas és szamaras kocsik, hogy a
megvett ingó-bingót elszállitsák.</p>
<p>– Ki ád többet érte?</p>
<p>Meg-megperdül a dob, szinte sérti a fület. De sirók,
panaszkodók, sorsüldözöttek, átkozódó alakok, kárvallottak
nincsenek. Kihalt a két dicső hitvestárs s nem maradt utánuk senki,
Szegedy Róza tizenkét éve álmodik már a sümegi temetőben. Sirján,
sirkövén ott tartja éber szemét Csobáncz vára, Tátika vára. Annyi
ábrándnak, annyi meleg érzésnek, annyi édes búsongásnak
<span class="pagenum"><a name="Page_222" id=
"Page_222">-222-</a></span> ragyogó fészkei egykor. – De ott
fekszik már közelében a nagy költő is. Sirdombja még kopár, de
Szegedy Rózáét már fű benőtte, virág koszoruzza.</p>
<p>És örökké koszoruzza mind a kettőt a hálás nemzet élő
kegyelete.</p>
<p>Hajh, de az a dobszó. S az a:</p>
<p>– Ki ád többet érte?</p>
<p>A nemzet nagyjainak apró-cseprő dolgát még se volna szabad
kótyavetyére bocsátani.</p>
<hr class="chap" />
<div class="chapter"></div>
<p><span class="pagenum"><a name="Page_223" id=
"Page_223">-223-</a></span></p>
<h2>NAGY MIKLÓSRÓL.</h2>
<p class="summary">(Mikor ismerkedtem meg vele? – Alakja és
jelleme. – Miként gondolkodott a sajtóról? – Gondossága a
szerkesztésben. – Miként lettem iróvá az ő buzditására.)</p>
<p>Egész emberöltő óta ismertem, szerettem és becsültem. Jó és
bizalmas barátság állt fenn közöttünk. Nem minden dolgába avatott
be, mert lelkének határtalan gyöngédségével azt gondolta, terhemre
volna. Sokszor észrevettem s e miatt sokszor pajzánkodtam vele. De
legnagyobb és legkényesebb titkait, ugy hiszem, mégis közölte
vélem. Csak a legutolsót nem és a legszomorúbbat. A mely őt rábirta
a halálra.</p>
<p>Boldogult Lajos testvéröcsém tudósnak készült, nemzeti
irodalomtörténetünk búvárának. Nagy tehetséggel és csodálatos
buzgósággal fogott a nehéz munkához már tizenhétéves korában. Nagy
emberek figyelmét vonta magára már akkor, a mikor még tanuló volt.
Kolozsvárott Szabó Károly és Sámi László, Debreczenben Révész Imre,
Pesten báró Eötvös József. Nagy Miklós lapjába, a régi jó Vasárnapi
Ujságba már 1869-ben irogatni kezdett s 1870-ben már rendes,
névtelen s minden zajtól irtózó munkatársa lett. Ha Pestre
<span class="pagenum"><a name="Page_224" id=
"Page_224">-224-</a></span> jöttem, fölkerestem öcsémet. Itt és
ekkor, 1870-ben ismerkedtem meg Nagy Miklóssal. Olyan lélek volt ő
is, a milyennek az én öcsém indult. Szeplő nélkül való, remek és
tökéletes. Összeillettek.</p>
<p>Ezóta tart barátságunk. Öcsém csakhamar meghalt. De én Nagy
Miklóst, valahányszor Pestre jöttem, soha el nem mulasztottam volna
meglátogatni. Rettenetesen hatott rám halálának s halála módjának
hire. Mindent elhittem volna a világon, csak ezt nem. Hiszen még
egy hónap előtt is nagy terveket szőttünk-fontunk. Öcsém irott
művei s levelezései szanaszét vannak s megérdemlenék az
összegyüjtést. Nagy Miklós ugy érezte ezt, mint én. Biztattuk
egymást a munkára. Abban állapodtunk meg egy hónap előtt, hogy a
mint én a nyaralásból hazatérek s ő iratainak rendezését befejezi:
nyomban munkához látunk együtt, összefogva, buzgón.</p>
<p>S ime elbucsúzott az élettől s én már csak sirját látogathatom
meg.</p>
<p>Jól termett alak volt, közepesnél valamivel magasabb termet,
minden izma telt, egészséges alaku és nagyságu fej, szelid
tekintet. Se arczát, se ruházatát nem szoktatta a piperés
gondozáshoz, de azért nem hanyagolta el egyiket se. Külseje békés,
jóizü nyárspolgárhoz, kisvárosi tisztes tanácsbelihez vagy
középiskolai tanárhoz hasonlitott. Nyolcz-tiz év óta termete az
elhizásra mutatott hajlandóságot.</p>
<p>Mindez azonban külsőség és esetleg. Előhaladt életkorban
mindemellett lehet az embernek szivbaja, nehéz <span class=
"pagenum"><a name="Page_225" id="Page_225">-225-</a></span>
lélekzése, tüdőtágulása s a lélekzés szerveiben idült hurutja. Neki
talán mindez megvolt, élemedett kora s szivbaja mindenesetre. Sőt
ugy vettem észre, szivbajának is voltak már mellékes járulékai. De
még ez is mind csak külsőség. A lélek és a jellem a mellett ép és
tökéletes maradhat. S nála ép és tökéletes maradt.</p>
<p>Lélek és jellem!</p>
<p>Azt gondolhatná az ember, hogy a lelket és jellemet könnyü
részletesen ismertetni. Könnyü akkor, ha a végzet nagy események,
nagy szenvedélyek s alkudni nem tudó nagy és konok
akaratnyilvánulások közt hányja-veti az embert, mint hajót tengeren
a vihar. Vihar által hányatott hajónak ezer meg ezer részletből
álló gazdag története van s az irónak, mikor e történetet
lerajzolja, könnyü remekelni.</p>
<p>De mit csináljon a szélcsenddel? A mikor szellő se mozdul, viz
se mozdul, sima és fényes a viz háta, rendben és szabály szerint
folyik a hajón minden, a napkelte és napnyugta, delelés és éjfél
nem ismer változást s örökké ugyanaz?</p>
<p>Nagy Miklós élete ilyen volt negyven esztendő óta, ifjúkora óta.
Vihar nem zaklatta, változást nem látott, dúskálódástól és
nélkülözéstől ment volt egyaránt s minden napjának minden szaka
ugyanazt a munkát, ugyanazt a szelid gondot, ugyanazt a
kötelességet, ugyanazt a pihenést és élvezetet nyújtotta neki. Még
egészségi állapotának ingadozásait is alig lehetett észrevenni. S
inkább mi vettük észre, barátai, mint ő maga. <span class=
"pagenum"><a name="Page_226" id="Page_226">-226-</a></span>
Gyöngélkedése nem egyszer volt, őrizte is az ágyat gyakran több
napon át, de azért szerkesztő munkáját óráról-órára csak ugy
végezte, mint máskor.</p>
<p>Az életpálya megválasztása, a vagyonszerzés, a házasság, a
gyermeknevelés, a gyermekeknek okos szárnyukra-bocsátása a
műveltség és szokás mai állapotában, mind nagy dolog. Vagy egyik,
vagy másik zavarokat csinál az életben, néha elmulókat, néha
nagyokat és állandókat. Nagy Miklósnál mindez simán, gyöngéden, zaj
nélkül történt. A bölcs ember és jó ember okosságával,
mérsékletével s szerény, de nemes sikerével. Elkerülte az élet
minden szerencsétlenségét lelkének jóságával s meggondolt, szelid
tapintatával s minthogy merész koczkázatra nem adta fejét,
elkerülték őt a sebző szerencsétlenségek is.</p>
<p>Hirlapszerkesztő lett. Nemes vezére, Pákh Albert, hamar kidőlt
mellőle, de ő vezére minden nagy és kiváló szerkesztői erényét
örökölte. S nagyobb lett, mint nagy vezére.</p>
<p>Deák nagy eszméje volt az övé is, sőt azon a nagy eszmén, ha
szabad ezt mondani, még javitott is.</p>
<p>Deák azt mondta:</p>
<p>– A sajtónak csak egy törvényének kell lennie; a törvény ez:
hazudni nem szabad.</p>
<p>Nagy Miklós az ő egész életének gondos munkájával igy alakitotta
Deák mondását:</p>
<p>– Igaz legyen mindaz, a mit a sajtó közöl.</p>
<p>Lelkiismerete mindvégig nyugodt volt, hogy ő ezt a törvényt
tudva és akarva soha nem sértette. Sőt határtalan <span class=
"pagenum"><a name="Page_227" id="Page_227">-227-</a></span>
szerénysége daczára e kérdésben határozott önérzet is sarjadzott
lelkén. Az évtizedek nagy során át ismételve mondta nekem:</p>
<p>– Az én lapomnak oly kérdésekre nézve, melyek a magyar nemzeti
műveltség történetéhez tartoznak, megczáfolhatatlan hitelességü
adatforrásnak kell lenni minden időre.</p>
<p>Azzá is lett, a mennyiben élő nemzedék idején emberi erővel s
tökéletes lelkiismerettel az adatok igazságához el lehet jutni.</p>
<p>Minő gondossággal dolgozott, saját eseteimből mondok el
példát.</p>
<p>Az Osztrák-Magyar Monarchia számára a főszerkesztő, Jókai Mór
irt czikket a Balatonról. Nagy Miklós elhozta hozzám, jó e a
czikk?</p>
<p>A czikk most is megvan, most is nálam van. Jókai a nagyvilág
legelső regényirója, de bizony a czikk nem volt jó. Népies
olvasmánynak jó lett volna, de magas szinvonalu ismeretterjesztő s
több nyelvü folyóiratba épen nem volt jó.</p>
<p>Megkért: irjak én.</p>
<p>Irtam.</p>
<p>Czikkemben egyebek közt elmondtam véleményemet arról, miként
képződtek egykor a Kenese körüli magas és függőleges partok.</p>
<p>A mi czikkemben földrajzi dolog volt, azt elvitte s megmutatta a
Földrajzi Társaságnál valakinek: – nincs-e benne valami hiba? A mi
pedig történelmi dolog volt: az iránt megkérdezte Pauler Gyulát.
<span class="pagenum"><a name="Page_228" id=
"Page_228">-228-</a></span></p>
<p>Ezek nem találtak hibát.</p>
<p>De a mi czikkemben földtani dolog volt: arra nézve kérdést
intézett jeles tudósunkhoz, Lóczy Lajoshoz. Ő földtan-tudós is,
Balaton-kutató is, ő már csak jobban tudja, mint én.</p>
<p>Visszajön hozzám s azt mondja, Lóczynak más véleménye van a
kenesei partok földtani képződéséről, igazitanám hát ki a
czikket.</p>
<p>Gondolkoztam. Ujra meggondoltam a dolgot.</p>
<p>– Nem igazitom ki, Miklós, szentül hiszem, nekem van igazam.</p>
<p>Nagy szerényen azt kérdi:</p>
<p>– Geológus vagy te?</p>
<p>– Az öregapám se volt. Mi csak annyit tudunk a geológiából, a
mennyit szőlőforgatásnál, keverő szántásnál, kukoriczakapálásnál,
kútásásnál látunk.</p>
<p>Mókáztam vele, de ő nem hagyta abba a dolgot.</p>
<p>– Tedd meg hát a kérésemre, jőjj velem Lóczyhoz, fejtsétek meg a
véleménykülönbség okát.</p>
<p>Szivesen.</p>
<p>Akkor ismerkedtem meg jeles tudósunkkal. Gyüjteményei körében
fogadott, sok becses és érdekes tudnivalót közölt velem, a partok
képződésének kérdését is megvitattuk, de egyetértésre nem
jutottunk.</p>
<p>Nagy Miklós végighallgatta kedélyes vitánkat.</p>
<p>– No, Miklós, most már választhatsz az én nézetem és Lóczyé
közt.</p>
<p>Az enyémet választotta.</p>
<p>Ime, ily gondos és lelkiismeretes volt a szerkesztésben.
<span class="pagenum"><a name="Page_229" id=
"Page_229">-229-</a></span> Hiszen akármit irtam volna: az én irói
nevem lett volna a felelős, nem ő. De azért három hetet eltöltött
abban, hogy földrajzi, történeti és földtani bizonyosságot
szerezzen magának. Pedig mindössze is kis kérdésekről volt szó.</p>
<p>Voltaképen ő tett engem iróvá is.</p>
<p>Gyulai Pállal többször találkoztunk nála. Ahányszor
találkoztunk: mindannyiszor évődtünk egymással. Nagyon szeretem az
ő tüskés, de gazdag és nemes szellemét s óvakodó, de igazi
magyarságát. Irodalmunk történetének alakjai közt társát nem
ismerem.</p>
<p>Egyszer azt mondja egyik szavával Gyulai Pál:</p>
<p>– Szélbali ember jó magyar iró még nem volt. Szélbali ember
igazi iró nem lehet.</p>
<p>Nevettem, de ellene mondtam. Legénykedésből azt feleltem:</p>
<p>– Tegyünk le Nagy Miklós kezére száz aranyat s irjunk beszélyt
versenyből. Én leülök nyomban itt egy asztal mellé s három óra
alatt megirom a magam munkáját, önnek pedig, Gyulai Pál ur, adok
három heti időt; vagy ön, vagy bármelyik nem szélbali iró irja meg
ez alatt a maga munkáját. Nagy Miklós legyen a döntő biró s a
melyik elveszti a fogadást: annak száz aranya legyen az Irói
Segélyegyleté.</p>
<p>A fogadás nem jött ugyan létre, de én azért nyomban asztalhoz
ültem s megirtam azt a beszélyt, melynek a czime: »Mikor a Megváltó
született«. A beszély Nagy Miklós lapjában jelent meg s azóta száz
uj vidéki lap és naptár közölte. <span class="pagenum"><a name=
"Page_230" id="Page_230">-230-</a></span></p>
<p>Nem volt nekem akkor még komoly elszánásom arra, hogy iró
legyek, csak Gyulai Pál kötődéseire akartam felelni és csak arra
nézve akartam kisérletet tenni, vajjon hát csakugyan tudnék-e irni,
ha épen rászánnám magam?</p>
<p>De ettől kezdve Nagy Miklós nem hagyott békében. Irjak, irjak:
örökké sürgetett. Fölkeresett lakásomon, kávéházban, vendéglőben, a
nappalnak és éjszakának minden óráján: csak irjak. Édes, szelid,
szerény modora sohase tette unalmassá sürgetéseit. Lehetetlen volt
neki ellentállanom. Sürgetéseinek nyomatékául erdélyi pojnik és
batul almával, tordai pogácsával s egy-egy üveg nemes erdélyi
borral is kedveskedett. E dolgokat azelőtt bizony én nem
ismertem.</p>
<p>Nagy ritkán csakugyan irtam neki még regényt is. A mit irtam,
gyüjteményes munkáim köteteiben vannak. S utóbb valósággal
megkedveltem az irást.</p>
<p>Panaszkodott gyakran, neki még sohase volt pihenése, sohase volt
nyaralása, sohase hagyhatta el lapját, szerkesztőségi műhelyét, egy
napra se.</p>
<p>– Jól van, Miklós, segitünk a bajon. Te elhurczolsz engem
Tordára, Kolozsvárra, megmutatod a tordai hasadékot s megtanitasz,
miként kell késziteni a kolozsvári káposztát és tordai pogácsát s
hol terem a pojnik és batul? Igy is lesz pihenőd. Azután én
elviszlek téged túl a Dunára s megmutatom a Balatont. Elviszszük
Gyulai Pált, Salamon Ferenczet, Szász Károlyt, Szilágyi Sándort is,
erdélyi barátainkat, lássanak világot valahára ők is. Igy is lesz
pihenőd. <span class="pagenum"><a name="Page_231" id=
"Page_231">-231-</a></span></p>
<p>Erdélyi utunk és pihenőnk sohase jött létre, de a Balaton körül
csakugyan utaztunk, ugy, a hogy megállapodtunk. Szász Károly
elmaradt, helyette Szentirmay József lett a társunk.</p>
<p>Épen most van harminczkét éve a balatoni útnak. Harminczkét év
előtt épen Badacsony ormán tartottunk szemlét szép országunk fölött
azon a napon, a melyen most Nagy Miklós tőlünk örökre
elbucsúzott.</p>
<p>Most veszem észre, Gyulai Pál urral csak ketten vagyunk már
életben az utazók közül. Eljár az idő.</p>
<p>A balatoni utazásról irt művem első két kötetében ismertettem
Gyulai Pált, Salamon Ferenczet. A harmadik kötetben irni akarok
Szilágyi Sándorról és Nagy Miklósról. Ez a kötet, ha isten is ugy
akarja, még ez évben megjelenik.</p>
<p>Egy-két hét előtt emlitettem ezt utoljára Nagy Miklósnak.</p>
<p>– Köszönöm; tudom, hogy szeretettel irsz rólam, de mégis arra
kérlek, ne vidáman irj rólam, mint Gyulairól és Salamonról. Ők nagy
emberek, elbirják, de rólam azt gondolhatná az olvasó, nem vagyok
elég komoly ember.</p>
<p>Félig szót fogadok elhunyt nemes barátomnak. Vidáman irok róla,
de búsvidáman.</p>
<hr class="chap" />
<div class="chapter"></div>
<p><span class="pagenum"><a name="Page_232" id=
"Page_232">-232-</a></span></p>
<h2>HAZAFELÉ.</h2>
<h3>I.</h3>
<p class="summary">(Ki ér nekünk többet: Goethe-e vagy Kisfaludy
Sándor? – Hol bucsuzott el Berzsenyi Kemenesaljától? – A
követválasztási falragasz. – A Héviz története. – A két nagy pap. –
Az akadémikus Nagy János. – Miért nem választott akadémiai tagot
soha?)</p>
<p>Gazdag reggeli étkezés János püspök székespalotájában; – előre
hajtottak a kocsisok s megindultunk Keszthely felé. El lehet
gondolni, vidám irodalmi szóváltással telt az idő a reggeli alatt
is ott, a hol Kisfaludy Sándor született, élt, alkotott, meghalt s
a hol a társaságban és a társalgásban Gyulai Pál ur volt a
vezető.</p>
<p>Társalgás közben azt mondtam: Kisfaludy Sándor nekünk
magyaroknak, mint költőnk, több és nagyobb s nemzetünk életének
történetében nagyobb munkás, mint Goethe a német nemzetnél. Okom
erre az volt: Goethe készen talált maga előtt nemzetet, mely a
szépműtani irodalomban jártas volt s azért lelkesült, Kisfaludy
pedig nem talált, neki ilyet teremteni kellett s ő ilyet valósággal
teremtett. <span class="pagenum"><a name="Page_233" id=
"Page_233">-233-</a></span></p>
<p>No hiszen, izzó parazsat gyüjtöttem ezzel ártatlan fejemre.
Gyulai Pál ur azóta minden alkalmas alkalommal rám bizonyitja, hogy
én Kisfaludy Sándort nagyobb költőnek tartom Goethenél s
kétségtelen diadallal veri szét az én harczoló érveim egész vitéz
hadseregét. Sehogy se akar köztünk tisztázódni az az állapot, hogy
voltaképen más-más malomban őrlünk.</p>
<p>Gyönyörü juliusi nap volt, délelőtti tiz óra, az út jó, a lovak
és kocsik jók és kényelmesek, én Salamon Ferenczczel kerültem egy
kocsiba. Édesen él ez az út emlékezetemben.</p>
<p>Nagy-Somlyó hegye, Veszprém ékessége nem látszik Sümegre. A
sümegi és rendeki hegy van a kilátás utjában. A rendeki faluig kell
mennünk, hogy Nagy-Somlyót megláthassuk a távolban.</p>
<p>De Ságtető jól látszik a keszthelyi útra. Bazsi közelében van az
a pont, a honnan az utról, ha délfelé tartunk, utoljára látható.
Itt állt meg Berzsenyi is, mikor vasvármegyei kemenesaljai
fészkéből végkép elköltözött niklai – somogyvármegyei – tanyájára.
A régi fészek Ság alján fekszik. Ság tetejéről, a ki ismerős a
helyzettel, a távolból is rátalál szemeivel az ősi
Berzsenyi-kúriára s annak hatalmas lombú kertjére. A nagy költő,
mint játszó gyermek s mint ábrándozó ifju, naponkint látta Ság
hegyének gyönyörü sziklaalkatát, a mint a sikon magasba emelkedik.
Nem is lehet másként, érzékeny, nemes lelke megállásra birta az
utolsó tekintetnél, hosszan elnézte még egyszer s talán utoljára,
gyermekkorának mindennapi édes játszótársát <span class=
"pagenum"><a name="Page_234" id="Page_234">-234-</a></span> s
könnyei kicsordultak a bucsuzás fájdalmának sulya alatt. Ebből az
érzésből fakadt egyik legszebb költeménye, a »Bucsuzás
Kemenesaljától«. Igy kezdődik:</p>
<div class="poem">
<div class="stanza"><span class="i0">Messze sötétedik már a Ság
teteje,<br /></span> <span class="i0">Ezentul elrejti a Bakony
erdeje<br /></span> <span class="i0">Szülőföldem,
képedet.<br /></span></div>
</div>
<p>Én is megállitottam itt kocsimat, erdélyi barátaimat
figyelmeztettem e pontra, a mint Gyulai Pál urat már Badacsony
tetején is figyelmeztettem ugyanerre s valamennyien meggyőződtünk,
hogy a távolban sötétlő Ságra vetett utolsó tekintet egészen
igazolja a gyönyörü költemény valóságát.</p>
<p>Kis földrajzi hiba mégis van a költeményben. A sümeg-keszthelyi
út választja el a Bakonyt a Vindornya-vidék erdős halmaitól s nem a
Bakony rejti el ezentul előlünk a Ságot, hanem ama vidék halmai. Az
a vidék Zala völgyéig terjed s Kehidára és Csányra néz, Deák
Ferencz és Csányi László egykori nemesi udvarára.</p>
<p>Itt már nem mókázott Gyulai Pál ur se.</p>
<p>Már jó messziről láttuk Tátika várát. A nagy költő által
megénekelt s fölszentelt tájék ez.</p>
<div class="poem">
<div class="stanza"><span class="i0">Tátika, mint egy
korona,<br /></span> <span class="i2">Föltéve a
tetőre,<br /></span> <span class="i0">Büszkén állott s nézett
alá,<br /></span> <span class="i2">A földre és
időre.<br /></span></div>
</div>
<p>De büszkén nézett le ránk is, a mint ott Szántó körül ügettek
lovaink. Gyulai Pál ur is, Szilágyi Sándor is, nyomban tudták
idézni ezt a négy sor verset. <span class="pagenum"><a name=
"Page_235" id="Page_235">-235-</a></span> A magyar nemesi regéknek,
Himfy szerelmének édes hangu költőjét, ugy vettem észre, tovább
olvasgatták Erdélyben, mint nálunk; Vörösmarty és Petőfi itt előbb
kiszoritották, mint ott. Még a mult század hetvenes éveiben is
találkoztam művelt urnőkkel s egész családokkal Erdélyben, a kiknek
legkedvesebb magyar költőjük Kisfaludy volt. Salamon Ferencz,
Gyulai Pál és Szilágyi Sándor diákkorában még sokkal kedvesebb
olvasmány lehetett.</p>
<p>Tátikát megmászni nem volt se időnk, se különös kedvünk. Magas
is a hegy és meredek, elvett volna tőlünk jó három órát. De Salamon
Ferencz fürkészve vizsgálta s tőlem is kérdezte, hol állott hajdan
az a Rozália-kápolna s az a fehér kereszt, a melyek mellett fejezi
be bús regéjét a költő. Én bizony nem tudtam megmutatni ezek
helyét, 1854-ben magam se találtam meg biztosan. Gondos nyomozás
bizonyára rávezetne.</p>
<p>Hanem Szántó falvában nemes haragra gerjedt Salamon Ferencz
forróvérü barátom. Mosolyognom kellett rajta és sokáig adomáztam
esetéről.</p>
<p>Épen követválasztás ideje volt az 1875–78-iki országgyülésre. A
keszthelyi kerület a jeles irót és publiczistát, dr. Falk Miksát
jelölte s pártjának vörös papiru falragaszaival be volt teritve
Szántón csaknem minden szép fehérre meszelt parasztház. Öreg fekete
betük a papiron: »Éljen dr. Falk Miksa szeretett követünk.«</p>
<p>Megpillantja ezt Salamon Ferencz s apró fekete szeme nagyot
villámlik. Tele vagyunk középkori nemesi, hősi dolgok
hagyományaival, lelkünk a multon mereng <span class=
"pagenum"><a name="Page_236" id="Page_236">-236-</a></span> s annak
fájdalmain és elmult dicsőségén, a középkor büszke vára fejünk
fölött, körülöttünk a zordon Bakony rengett s ime, ott előttünk
mégis a pesti Szerecsen-utcza falragasz-irodalma.</p>
<p>Jeges zuhatag a merengő lélekre.</p>
<p>A magyar nép ugy se ismerte, ugy se szerette a falra ragasztott
irodalmat. Erkölcsi oktatást nem is kellett ellene az iskolában
gyakorolnia. Pajkos kezek szénnel, krétával itt-amott ugyan
néha-néha fára, falakra fölirtak valami bolondságot, de ez ellen
elég volt iskolás kis gyerekkoromban 1848 előtt ez az egyszerü
arany szabály:</p>
<div class="poem">
<div class="stanza"><span class="i0">Ne firkálj házak
falára,<br /></span> <span class="i0">Sem kerités
oldalára.<br /></span></div>
</div>
<p>Ezt meg kellett tanulnunk s meg kellett tartanunk. A falragasz
ellen nem kellett intés, ezt a bolondságot még az a kor nem
ismerte.</p>
<p>Salamon Ferencz meglátja, dühbe jön, fejét fölkapja, jobbkeze
hüvelyk és középső ujjával nagyot csettent s káromkodik egyet, a mi
pedig nem is volt szokása.</p>
<p>– No nézzétek! Gaz világ! Az ember már nem is menekülhet tőle!
Mintha a hortobágyi puszta kútágasára volna fölragasztva dr.
Handler Mór hirdetése a nemi betegségek ellen.</p>
<p>Hát bizony igy vagyunk már.</p>
<p>Innen csakhamar elértük Rezivár hegyének alját, de itt le is
tértünk az országutról, hogy jobbra kanyarodva benézzünk Hévizre s
meglássuk az akkor kezdődő, de már hires gyógyitó erejü fürdőt.
<span class="pagenum"><a name="Page_237" id=
"Page_237">-237-</a></span></p>
<p>Emlitettem valahol, láttam én azt már 1854-ben a páhoki
magaslatról, le is ballagtam hozzá, meg is fürödtem meleg vizében,
de az a tó akkor még nem volt fölfedezve. A környék falvai ismerték
csodálatos hatását, a csonkák, bénák, sinylődők ünnepnaponként el
is jártak oda fürödni, noha nem annyira a tóban fürödtek, mint a
belőle kiszakadó folyóban, de az orvos urak, a fizikusok, kémikusok
és természettudósok még akkor bizony nem vették észre, a paraszt
nép, nyájőrző ember beszédjére pedig nem adtak semmit. Legalább
régóta nem adtak, 1795 óta.</p>
<p>A tizennyolczadik század végén legalább volt ember, nem egy,
hanem kettő is, a ki fölfedezte a viz csodatévő hatását. Az egyik
maga volt a birtokos földesur, a nagy Festetich György gróf. Ő
minden birtokát, minden dülőjét, erdejének minden pagonyát jól
ismerte, Ügyelt mindenre, jól megfigyelt mindent s észrevette a
Héviz tavát is, a melyet szegény emberek, csonkák, bénák,
nyavalyások legalább ünnepnapokon fölkeresnek, hogy nyomoruságukat
enyhitsék általa. A Hévizből jókora széles patak fakad. A hol a
patak kiárad belőle, ott a patak szélessége öt-hat méter. Néha
ünnepnaponkint sok ember seregelt össze a szomszédos közeli
falvakból és városokból kocsival, lóval s lehidalták, lelegeltették
a gyönyörü rétet, kaszálót a tó és patak partjain. Hogy legyen
valami rend és kárpótlás, az okos és nemes gróf a patak tövéhez
fabódét, ugynevezett czédulaházat, egyszerü deszkaalkotmányt
épittetett, a hol a népek a fürdődijat befizették, naponkint és
fejenkint két krajczárt. <span class="pagenum"><a name="Page_238"
id="Page_238">-238-</a></span></p>
<p>A másik, a ki a vizet fölfedezte, orvos ember volt s egy kis
könyvet is irt róla. A könyvecske czime: »Boldog Zalavármegye!
Keszthelyi Hév-vizedről méltán neveztetel igy attól, a ki ezen
rendeket (most ugy mondanák: sorokat) irta dicséretedre.« D. B. J.
Anno 1795. Az iró, mint kipuhatolták, Dr. Babótsay József. Leirja a
viz melegét és alkatát az akkori földtan és vegytudomány állása
szerint. Minő kezdetleges dolgok voltak akkor még ezek a
tudományok. Három melegfürdőt ismert akkor csak Magyarországon. A
budait, a szlavóniai daruvárit és a horvát topliczait. Ezekkel
összehasonlitja s ezeknél jobbnak tartja. A pöstyénit s a többi
magyar hévizet nem emliti.</p>
<p>Én 1854-ben oly alakban láttam a Hévizet-nyárfáival és avult kis
fabódéjával, a milyenné 1795-ben tették. Meg is fürödtem benne
utazó pajtásommal, de egyetlen élő lényt se láttunk, a ki tőlünk a
két krajczár fürdődijat kérte vagy elfogadta volna.</p>
<p>A fő sétaut a tó nyugoti partján akkor is megvolt már, mint most
s erdélyi barátainkkal végigmentünk rajta, hogy mindent lássunk.
Visszatérőben találkozunk két hatalmas jó alakkal. Szemközt jön
felénk együtt mind a kettő.</p>
<p>Két nagy fej, kövér és borotvált, a tetején mind a kettőnek
fényes, bolyhas selyemszőrü fekete kalap, az arcz egyenlően kövér,
egészséges és mosolygó. Egyenlően széles vállak, domboru mellek s
önérzetes kerek hasak. Magyar ruha, magyar nadrág, magyar csizmák,
de a sarkantyu mégis hiányzik róluk. <span class="pagenum"><a name=
"Page_239" id="Page_239">-239-</a></span></p>
<p>Husz lépésről jól láttuk, hogy mind a kettő magyar pap, de
igazi. Ha ők nem magyar papok: akkor nincs többé magyar pap a
világon.</p>
<p>Gyulai Pál ur ismerte mind a kettőt, de ugy vettem észre:
Salamon és Szilágyi is, sőt még Szentirmay barátom is. Én egy
lépéssel hátrább álltam, mikor összeértünk; – ugy is illett egyéb
okokon kivül azért is, mert én voltam a legfiatalabb. De azért
Gyulai Pál ur sietett a két papot nekem is bemutatni.</p>
<p>– Szabó Imre szombathelyi püspök! És Nagy János szombathelyi
kanonok és az Akadémia legrégibb tagja.</p>
<p>Hahó, Gyulai Pál ur! A Domine Illustrissime és Reverendissime
püspököt én régebbről és jobban ismerem, vármegyém fia és egykori
követe; 1861-ben, a mikor Pápán megválasztották, korteskedtem is
ellene, de hiába. Ő szentelte be Deák Antal koporsóját, mikor
meghalt s eljön az idő, mikor én irok róla.</p>
<p>Csak mellékesen jegyzem meg, el is jött. Könyveim »Magyar
alakok« czimü kötetében irtam róla.</p>
<p>Hanem hogy Nagy János nevü akadémikus is van a világon, ezt
csakugyan nem tudtam. De hát ez csak az én hibám. Nagy szerencse
ért azzal, hogy megtudtam. Az Akadémiát, ezt a jó, régi magyar
nemzeti intézetet ugy magunk közt sokszor keményen birálgatom, ugy
hiszem, van is rá sok jó okom, de van is e miatt az akadémikusokkal
sok vitám és sok versengésem, le is győznek a vitában engem
rendesen, de azután, a mikor szemükre hányom legrégibb és
legtekintélyesebb kartársukat, Nagy Jánost: derekuk meghajlik s
elhallgatnak <span class="pagenum"><a name="Page_240" id=
"Page_240">-240-</a></span> előttem nyomban. Bűnös voltukat érzik
azonnal. Pedig hát ez a Nagy János nevü akadémikus igen
szeretetreméltó, derék és kedves ember volt, a mint majd később
őszintén bevallom. Most arról szóljunk előbb, mikor és miért lett ő
akadémikus s mit dolgozott ő, mint akadémikus.</p>
<p>Irt 1832-ben gyerekeknek való magyar nyelvtant, de nem magyar
nyelven, hanem latin nyelven. A mikor már Vörösmarty is nagy
költőnk volt, a Kisfaludy-társaság összegyüjtötte nyelvünk,
költészetünk, magyarságunk istenadta nagy munkásait, a mikor már a
legvastagabb fejü főiskolák is magyar nyelvre rendezkedtek be: ő
mindezt félretaszitva, a latin nyelven akarta tovább is nyuzni a
magyar nyelvtudományt.</p>
<p>Könyvének czime: Grammatica lingvae hungaricae cum parallelismo
inter aramaeam, hebraeam, arabicam et hungaricam ducto. Magyarul
körülbelül azt jelentené: a magyar nyelv tudománya összehasonlitva
az araméus, hebréus és arabus nyelvekkel.</p>
<p>Irtóztató ötlet. Hires Horváth István ábrándos tévelygéseiből
magasra nőtt bolondság. Mi közünk nekünk azokhoz a napkeleti vad
népekhez? Sohase volt a magyar nemzetségnek semmiféle őse se zsidó,
se arabus, se araméus.</p>
<p>De azért a tisztes akadémia 1833-ban tudós tagjává
választotta.</p>
<p>A tisztes Akadémia a választásnál nem ledérkedett, hanem a
szabályokhoz tartotta magát, a mennyire tőle tellett. Nem igazgató
tagnak, nem is rendes tagnak <span class="pagenum"><a name=
"Page_241" id="Page_241">-241-</a></span> választotta, hanem
levelező-tagnak, pedig akkora erővel és elszántsággal
megválaszthatta volna akárminek. Hiszen a magyar nyelv mívelésére s
a tudományoknak és szépművészeteknek magyar nyelven fejlesztésére
alakult az a nemzeti intézet s ime, mégis a latin, arab és arami
nyelv míveléseért lett tisztelendő Nagy János uram akadémikus.</p>
<p>No, de a mulasztást lehetett pótolni. Pótolta is a tisztes
Akadémia. Csakhamar megválasztotta vidéki rendes tagnak, azután
fizetéses rendes tagnak s adott neki, mig tudott, négyszáz forintot
pengő pénzben, vagyis ezer forintot váltóczédulában, mostani
pénzünk szerint valami nyolczszáznegyven koronát – évenként. Ha
időközben mást nem gondol s el nem törli a fizetéseket, vagy ötven
esztendőn keresztül fizetett volna, mint a köles.</p>
<p>Nagy János vidám és nemes lélek volt, magam is igazán
megszerettem hévizi rövid időzésünk alatt. Hatalmas hangja, jóizü
adomái; – ha kaczagott, minden madár felröppent a hévizi nyárfákról
és jegenyékről. Professzor, plébános, utóbb kanonok, mélyen érezte,
hogy háláját le kell rónia az Akadémia iránt s tovább is kell
mívelnie a tudományokat. Belekezdett hát ezelőtt mintegy hetven
évvel uj nagy munkába s meg is irt egy szótárt, a melynek ez a
czime:</p>
<p>»Hierolexicon polymethicum latino-hungaricum.«</p>
<p>A munkát nem láttam, nem szólhatok róla. De Szily Kálmánon kivül
olyan emberrel se találkoztam az életben, a ki látta vagy olvasta
vagy okult volna belőle. De a <span class="pagenum"><a name=
"Page_242" id="Page_242">-242-</a></span> munka megjelent diszes
nyomdai kiadásban s azt kell hinnem, hogy az Akadémia könyvtárában
meg is van s századok mulva majd valaki föl is fedezi, mint az
egyiptomi hieroglifeket. Nem is vagyok kiváncsi a munkára, czime
legalább nem jót sejtet.</p>
<p>De hát mind nem baj ez. Száz meg száz akadémikusnak tudományos
munkálata jutott és jut arra a sorsra, a melyre Nagy János uram
Hierolexicona jutott. Az akadémiai munkák legnagyobb része nem
azért iródik, hogy azokat valaki elolvassa, vagy a nemzet
megismerje. Isten mentsen attól, hogy a nemzet az akadémia és
egyetem tudósainak munkáiból ismerje meg a tudományt és saját édes
magyar nyelvét. Hová jutnánk akkor!</p>
<p>Azonban nem dévajul, hanem egész komolysággal mondom, hogy Nagy
János azért derék, érdemes tagja volt az Akadémiának. Érdemesebb,
mint a tagok fölös része. Megmondom felfogásom okát is, hogy
egyetértsen velem minden igaz, józan elme.</p>
<p>Nagy János több mint negyven esztendeig járt az akadémiai
ülésekre. A tagválasztó gyülésekről el nem maradt volna soha. Az
isteni gondviselés jó erővel, egészséggel áldotta meg és hosszu
élettel, nincs az a hurut, nátha vagy egyéb undok nyavalya a
világon, a mely őt kötelessége teljesitésében meggátolhatta volna.
Tekintélyes papos alkata, nagy feje s vidám, jó, nemes arcza mindig
ott ragyogott a szemüveges, komolyságszinlő, mozgékony és
kifogyhatatlan beszédességü tudósok között. <span class=
"pagenum"><a name="Page_243" id="Page_243">-243-</a></span></p>
<p>De a hagyomány ugy szól, hogy akárkit hoztak akadémiai tagul a
választásnál ajánlatba s akárki volt az ajánló, lehetett az a
nádorispán, vagy Deák Ferencz vagy épen Gyulai Pál ur: ő soha nem
szavazott senkire. 1833-tól kezdve közel ötven éven át az ő
szavazatával nem lett akadémiai tag senki.</p>
<p>Ezt tartom én az ő nagy érdemének. Ezért tartom én őt egyik
legderekabb egykori akadémikusunknak.</p>
<p>Elhatározásának egyenesen megmondta az okát.</p>
<p>– Engem megválasztottak tudós társasági tagnak, pedig akkor se
voltam rá méltó, azóta se vagyok. Ezt jól tudom, magamat jól
ismerem. Hogy válaszszak én hát a nemzet tudósává olyan embert, a
kit sehogy se ismerek? Hogy legyen az én előttem érdemesebb, mint
önönmagam, holott arról bizonyos vagyok, hogy én nem vagyok rá
érdemes?</p>
<p>Adomát is hozott fel például, igazolásul.</p>
<p>– Személyesen – ugymond – nem ismerjük a tagul ajánlott tudós
férfiut, hanem csak könyve után. Mai napság azonban nagyon nehéz a
könyvről megtudni, ki irta? Az irta-e, a kinek a neve rajta van
vagy az csak idegen könyvekből böngészte, lopkodta, tákolta össze?
Az ismeretlen tudósokkal is ugy vagyunk, mint az ismeretlen
asszonyokkal. Egykor férjes asszony jött hozzám, mint papjához,
irnok-ember felesége s keserves panaszokban tört ki férje ellen,
férje kegyetlenül bánik vele, hivassam a magam szine elé, dorgáljam
meg s tegyek igazságot. – Fellobbantam s nyomban hivatom a férjet,
az irnok-embert. Megjelenik <span class="pagenum"><a name=
"Page_244" id="Page_244">-244-</a></span> s én nagy lelki
buzgósággal rája rontok, figyelmeztetem azokra a törvényekre,
istennek és a világnak törvényeire, a melyek megszabják az asszony
és a feleség iránt mindig szorosan megtartandó kötelességeket s
nagy fölhevülésemben jól összeszidom s leszedek róla minden
keresztvizet, elnevezem gorombának, kegyetlennek, pogányszivünek s
megintem, hogy ezentul szeliden és szeretettel bánjék
hitestársával. – Az irnok-ember szó nélkül türi a prédikácziót,
ámbár arczán valami töredelmes megbánást nem vettem észre. A mikor
elvégeztem mondókámat, azt feleli:</p>
<p>– Türelemmel meghallgattam a főtisztelendő urat, de tessék nekem
egy kérdést megengedni.</p>
<p>– No csak rajta!</p>
<p>– Lakott már a főtisztelendő ur egy födél alatt az én
feleségemmel?</p>
<p>– Azt még nem cselekedtem.</p>
<p>– No nem is kivánom, de aztán ne is tessék ám én rám olyan
hirtelen megneheztelni. Házsártos asszonynyal békén lenni nem olyan
könnyü ám, mint a misemondás. Ismerni kell az asszonyt!</p>
<p>– A goromba irnok-ember – igy folytatá Nagy János uram, – e
szóval távozott el tőlem. Sokat gondolkodtam szavain. Nagy igazság
van azokban. Ugy jöttem rá lassankint, hogy a tudósnak igazi
érdemét se könnyebb fölismerni, mint az asszonyok természetét.</p>
<p>– Nem szavazok senkire.</p>
<p>Nagyon kellemes idő volt az, a melyet a két művelt, nemes
gondolkozásu, vidám természetü főpap <span class="pagenum"><a name=
"Page_245" id="Page_245">-245-</a></span> társaságában töltöttünk.
Jó emberek, igaz magyar szivek. Meg is igértették velünk:
Szombathelyen fölkeressük, meglátogatjuk őket. De más
alkalommal.</p>
<p>Sokat beszéltem erdélyi barátaimnak Győrről, Pápáról,
Veszprémről, a Bakony hirneves részeiről. Pannonhalma, Zircz,
Bakony-Bél, Nagy-Somlyó hegye mind megérdemli az erdélyi ember
látogatását. Ugy sincs erdélyi ember, a ki ezt az utat megtette
volna. Elhatároztuk, hogy ezt az utat együtt megteszszük s
következő évben s ugyanakkor Szombathelyre is kirándulunk.</p>
<p>Hejh-hajh! Harminczkét éve mult az elhatározásnak. Hova lettünk
azóta! Legelőször kidőlt közülünk Szentirmay József. Azután az éles
elméjü Salamon Ferencz s az örökké jókedvü Szilágyi Sándor.
Legutóbb a mindig töprengő Nagy Miklós, a gondos, lelkiismeretes
lapszerkesztők példaképe, a milyen nem lesz már több soha. De
elmult időközben a két jeles főpap is, csak sirjuk fogadhatna
bennünket, ha ellátogatnánk hozzájuk. S ki látogatna el? Gyulai Pál
urral csak ketten ődöngünk már a Balaton körül utazó
társaságból.</p>
<h3>II.</h3>
<p class="summary">(Az iszap. – Az iszapfürdő világcsalás. – Mi az
iszap? – Nagy hátrányai. – Szendrey hagyománya Szegedy Rózáról. –
Balatonra magyar!)</p>
<p>Jól megnéztük azt a Hévizet; vizét is, iszapját is, tavának
alakját is, terjedelmét is. Kevés lehet ilyen a föld kerekségén.
<span class="pagenum"><a name="Page_246" id=
"Page_246">-246-</a></span></p>
<p>Iszap!</p>
<p>E szó fölött ugyancsak hangos társalgásba keveredtünk. De nem
ugy, mint orvosok, betegek, vegyészek, földtantudósok vagy
bármiféle szakértők. De nem is ugy, mint nyavalyások,
fürdővállalkozók vagy vendéglősök. Hanem ugy, mint ép szem és józan
ész, a mely ritka természeti tüneményre botlik s azt megfigyeli, a
hogy tudja.</p>
<p>A Héviznek iszapja van. Az iszap a tó fenekén nyugszik,
fölszinre soha nem jő, lehet a rétege egy lábnyi, két lábnyi mély,
néhol talán vékonyabb, másutt talán vastagabb. A ki fürdik: benne
tipródik. A kinek tetszik s termete elég magas hozzá: lefurhatja
magát az iszapba térdig is, mélyebbre is.</p>
<p>Azt mondják: ez az iszap sok betegség ellen használ. Különös
iszap is ez. Mintha lencsehéj alaku és nagyságu pikkelyekből
állana. Szentül hiszem, használ annyit, a mennyit maga a tó vize.
Sőt azt is szentül hiszem, hogy nem ártalmas s addig nem is lesz
ártalmas, mig az eddigi módon természetesen használják s nem
pénzért mérik a betegeknek.</p>
<p>Azt állitottam s ma is erősen állok mellette, hogy a polgárisult
világ gyalázatosabb csalást nem ismer és soha meg nem honositott,
mint az iszapfürdővel való gyógyitást. Undokabb és veszélyesebb ez
minden másféle csalásnál s jobban zsarolják vele az embereket, mint
a szépitőszerekkel, hajnövesztő kenőcsökkel, hamis kártyával,
lófuttatással s egyéb hitvány kuruzslással. Az orvosi tudománynyal
jó és rosszhiszemüleg sok <span class="pagenum"><a name="Page_247"
id="Page_247">-247-</a></span> szédelgést követnek el, de e
gyakorlati tudományágnak soha le nem mosható szégyene marad, hogy
volt idő, a mikor ennek művelői eltürték, hogy aljas nyerészkedési
vágyból a fürdővállalatok iszappal is zsarolják és bolonditsák a
legérzékenyebb közönséget, a betegeket.</p>
<p>Nem hiszem, hogy magyar elmének furfangja szülte. Efféle
aljasságra kezdeményezőleg a magyar lélek nem lenne képes.</p>
<p>Én Franzensbadon, Csehországnak eléggé hirneves fürdőtelepén
vizsgáltam meg először. Hidegvérrel és közönyösen. Akármit
eredményez gondolkozásomban a figyelés: nem lehetett belőle se
hasznom, se károm. Még tudományos érdeklődésemet se keltette
föl.</p>
<p>A fürdőtelep közvetlen közelében üde, zöld rétek és legelők
vannak. Gazda szemével jól láttam, hogy a rétek, legelők füve
tetemes részben savanyu fű, a talaj hát fenéktalaj, vizes, mocsaras
természetü, lehet benne egyéb sók közt ugynevezett sziksó vagy
széksó is. Napszámos emberek ásóval és talicskával dolgoznak a
réten.</p>
<p>Mit csinálnak?</p>
<p>Fölássák a talaj felső rétegét vagy negyven centiméter mélyen, a
füves részt levágják róla, a vizes, csepegős, fekete, büdös alsóbb
réteget talicskába rakják s viszik be a fürdőintézet épületébe.</p>
<p>Mi lesz ebből ott?</p>
<p>Fürdő. Iszapfürdő. Kádba rakják, meleg vizzel föleresztik s a
beteget a kádba beletanácsolják. A szegény beteg gyógyulást remél,
képzelődik s belefekszik <span class="pagenum"><a name="Page_248"
id="Page_248">-248-</a></span> a kádba, a mely földdel, iszappal,
ganéjjal és ganéjlével s irtózatos bűzü ezerféle állati és növényi
rothadó anyaggal van tele.</p>
<p>Ez az iszapfürdő. Akkor, mikor megfigyeltem, egy forint és husz
krajczár volt külön ára; – most már, ugy hallom, öt-hat korona.</p>
<p>Most már iszap is többféle van. A legtöbb olyan, a milyent én
Csehországban figyeltem meg. Van azonban másféle is. Hoznak már más
világrészből is. Legalább ugy mondják: hoznak. Természetesen annál
nagyobb az ára.</p>
<p>A szegény beteg, kivált az asszonyféle, undorodik a dögleletes
fürdőtől, de a mikor kiszáll s azt az utálatos mocskot meleg vizzel
leöntözik róla, fehér bőrét ragyogóbbnak látja s konokul hiszi,
hogy ime, a jótékony hatás már mutatkozik.</p>
<p>Ha az a szegény beteg, kivált az az ideges asszonyféle látná,
tudná, miként készül s miből áll az az iszapfürdő – inkább a
koporsóba feküdnék pihenni, mint abba a fürdőbe lubiczkolni. Pedig
akkor még Pasteur se végezte be összes fölfedezését, nálunk még
Darwin nyomozásai se váltak az általános tudás közkincsévé s a
baczillusok tatárseregének hadi utjait se fedezték még föl a
tudósok annyira, mint most.</p>
<p>Azon a csehországi fürdőtelepen marhák legelésztek az iszaptermő
réten. A marha tiszta állat, mikor legel, de tisztátalanul hagyja
maga alatt a gyepet. Nem is sejti az a jámbor tehén és borju, hogy
az ő nyomait és hulladékait az iszapvágók csakhamar fölszedik s
<span class="pagenum"><a name="Page_249" id=
"Page_249">-249-</a></span> illatos gyógyitó fürdővizi folyadékká
alakitják át – természetesen busás pénzért. Akad bolond, a ki
megfizeti a busás pénzt. De hát ez még semmi.</p>
<p>Azon a réten tavaszonkint, nyarankint millió meg millió
kisebb-nagyobb rovar, féreg, bogár él, ki szárnyas, ki szárnyatlan.
Egyik röpköd, másik ugrál, valamennyi csuszó-mászó. S ha csak élne,
de párosul, tojik, szaporit is, apró tojásaival tele rakja a
fűszálak tövét s magának a talajnak is a felső rétegét. Szerencse,
hogy az ég madarai igen sok rovart emésztenek. De itt vannak a
tücsök-család százféle rokonai. Potrohos nagyobb állatocskák. A
mint szerelmük kora lejár s az anya elvégzi tojásainak lerakását:
elhullanak mind. Holttestüket nem hordja el senki. Holttestük nem
szárad ki a harmatos, vizenyős réten, a buja fű árnyékában, hanem
rothadásnak, penészedésnek indul. Nem oly meleg és száraz ám ott a
talaj és a levegő, mint Egyiptom sivatagján s a Balatonnak
veszprémi és zalai hegyes, köves partjain. Nem üres mumia készül ám
ott, hanem büzös és ártalmas rothadék a természetnek ama milliárd
apró lényéből.</p>
<p>Mindezt behordják iszapfürdőnek. S ha még csak azt hordanák
be!</p>
<p>De hát a mi a fölszin alatt, magában a talajban él! Az álczák, a
pajorok, hernyók, ugynevezett földi kukaczok mérhetetlen sokasága!
Valamelyik maradhatatlan elméjü nagy tudós fölfedezte, hogy a marha
legirtózatosabb betegségének, a lépfenének baczillusa azon a
csinos, mozgékony, halványpiros szinü és sima <span class=
"pagenum"><a name="Page_250" id="Page_250">-250-</a></span> testü
földi kukaczon tenyészik, a mely kivált eső után kibuvik a föld
alól s a talaj-fölszinre jön egy óráig szabadon mászkálni s isten
napjának éltető sugarában gyönyörködni. Darwin jó szeme s
csodálatos elméje ezt a látszólag kedves, de rettenetesen ártalmas
férget élesen megfigyelte. Ezzel különösen tele van az iszaptermő
talaj. Az a szegény iszapvágó munkás ettől bizony nem tisztitja meg
a talajt, hanem ezt is fölveszi lapátjára, ezt is belevágja a
talicskába s ezt is viszi be fürdőnek a tudatlan, bolond, de
fizetni tudó közönség számára.</p>
<p>Nemcsak állati, hanem növényi rothadékokkal is tele van a talaj.
Hiszen ezekből készül a televény, a mit humusznak nevez a tudomány
és a gazdaközönség. Ez adja meg a talaj teremtő rétegének azt a jó
barna szint, a melynek ugy örül a szántóvető.</p>
<p>Szerencse, hogy az ember bőre, még az asszonyé is, a gyenge
leánykáé is elég vastag és elég tömött s a bőrnek felső hámja
isteni lángelmével ugy van megalkotva, hogy igen sok veszedelmes
érintkezést vissza tud utasitani a nélkül, hogy önmagában valami
könnyedén kár eshetnék. E nélkül az iszapfürdők eddig sokkal több
veszteséget okoztak volna életben és egészségben, mint például az
automobilok vagy a veszettség. Kétségtelenül igy is sokat okoznak,
de ezt az orvosi gyakorlat és fürdővállalat nyerészkedői ügyesen
elhallgatják s a kárvallott szegény betegnek fejébe verik, hogy
véletlenül támadt bajának más volt az oka s nem a dögleletes iszap.
<span class="pagenum"><a name="Page_251" id=
"Page_251">-251-</a></span></p>
<p>Mily bambán türi ez állapotot az állam, a tudomány és a
közönség, igazán csodálni lehet. Az állam a maga rendőri hatalmával
mindenütt visszaélést szimatol, a tudomány mindenütt fertőztető
baczillust keres, s a közönség mindenütt gyanakszik, hogy csalják,
fosztogatják s ime, itt mindezekre nézve együttesen rászolgál az
iszapfürdő-garázdálkodás s a mellett mégis csöndesen áll s bámul
vagy tür és alszik mind a három.</p>
<p>Bizonyos, hogy a hideg viz is, meleg viz is, ott, a hol helyén
van, fürdőnek okosan használva, esetleg és egyénenkint egyaránt
jótékony hatásu sokféle betegség ellen. Azt is elfogadom, lehetnek
savak, szeszek, olajféle egyéb szerek, melyek a fürdővizbe keverve
a bőrön át is használhatnak valamit. Azt is elhiszem, a legundokabb
iszapban is lehetnek hasznos savak, melyek szintén használhatnának,
ha benne egyéb ártalmas dolgok is százféle alakban, vegyületekben
és keverékben nem volnának. De a mikor mindenki biztosan tudja,
hogy csakugyan vannak s ennek daczára mégis veszélyeztetik s
fosztogatják vele a betegeket csupán abból a föltevésből, hátha van
benne hasznos szer is: ez már sulyos bűn. Bűnösek, a kik elkövetik
s bűnösek azok az állami s társadalmi hatalmak, a kik eltürik.</p>
<p>Ez volt utazó társaságunk egyik részének nézete. Enyém ma is az.
Salamon Ferencz a maga parasztos, de hatalmas eszével egészen velem
értett egyet.</p>
<p>– Ha van hasznos szer – ugymond – az iszapban, tessék azt a
szert magát betenni a fürdővizbe, de az ártalmas és rút iszapot
akkor se használni. A természetes, <span class="pagenum"><a name=
"Page_252" id="Page_252">-252-</a></span> józan elmével gondolkozó
ember az ősembertől máig, ha fürödni akar, mindig tiszta vizet
keres és sohase büzös iszapot. Abban szeret csak fürödni, a mit, ha
szomjas, szivesen iszik. Még a disznó is forró nyárban, ha tiszta
vizet és szennyes vizet egymás mellett talál, a tisztába fekszik és
nem a szennyesbe. Ha tisztát nem talál, belefekszik a mocsárba is,
hogy a legyek s egyéb férgek ne csipkedjék. Csupán ezért
cselekszi.</p>
<p>Igy okoskodott Salamon Ferencz.</p>
<p>Nagy Miklós és Szentirmay nem törődtek a kérdéssel. A jókedvü
Szilágyi Sándor nevetett és kötekedett velünk. Vitánk oly hangos
lett a tó partján, a fürdővendégek megálltak s ránk bámultak.
Legalább megtudták, kik vagyunk.</p>
<p>Keszthelynek is vannak nevezetességei, de nem volt már időnk
azokat megnézni. A Georgikon, a keszthelyi Helikon szinhelye, a
Balaton-part fürdőtelepe s gróf Széchenyi István egykori kikötője,
a nagy gróf Festetich György sok emléke. Látatlanul hagytuk
ezeket.</p>
<p>Gyulai Pál ur tudta, hogy Szendrey Julia, Petőfi felesége itt
született. Én is csak akkor tudtam meg. Valamint azt is, hogy Julia
édesapja, Szendrey, mikor hirneves leánykája született, állandóan
keszthelyi lakos volt és csak később költözött
Szatmárvármegyébe.</p>
<p>Mindenki tudja, hogy Gyulai Pál ur vőtársa volt Petőfinek s igy
a Szendrey-családdal rokonság is, jó barát is, benső ismerős is.
Itt mondott Gyulai Pál ur Szegedy Rózáról, Himfy szerelmének fényes
alakjáról <span class="pagenum"><a name="Page_253" id=
"Page_253">-253-</a></span> fölötte érdekes dolgot. – Gyulai Pál ur
bizonyosan nem ir olyat, a mit nem tud, de sokat nem irt meg olyat,
a mit tud. Hogy ezt megirta-e valahol: nem tudom.</p>
<p>Az ő ipa, Szendrey, jól ismerte Szegedy Rózát. Főtisztje volt
gróf Festetich Lászlónak, ez pedig unokatestvére Szegedy Rózának és
Sümeg, a nagy költő lakóhelye, egyébként is közel fekszik
Keszthelyhez. Szinte lehetetlen lett volna hát nem ismernie.</p>
<p>Azt beszélte róla, hogy ama dicső emlékü asszony hideg modoru
volt, kevés szavu, szinte mosolygás nélkül való, úgynevezett büszke
jelenség. Mondhatni: se fényt, se meleget nem árasztott maga
körül.</p>
<p>Én hiszek e hagyománynak, mely Szendreytől ered s melyet némileg
Berzsenyinek egyik megmaradt levele is támogat. De megjegyzem,
Szendrey akkor-tájt születhetett 1800 körül, a mikor Szegedy Róza,
mint 25 éves hajadon, Kisfaludy Sándorral megesküdött. Ő hát a nagy
asszonyt csak jóval később figyelhette meg, a mikor már a nagy
asszony 40, 45 vagy több éves lehetett, s a mikor már annyiszor
megujuló betegeskedése komolylyá, kedvetlenné s talán komorrá is
tette.</p>
<p>Keszthelyen átutaztunkban fölemlitettem erdélyi barátaim előtt,
hogy valahol olvastam vagy hallottam, hogy az utolsó magyar
fejedelem, a kinek fejedelemségét a történelmi közjog nem vonja
kétségbe, II. Apaffy Mihály, Keszthelyen halt meg s ott van
eltemetve. Többet nem tudok róla, de történetiró barátaim, Szilágyi
és Salamon se tudtak sok és bő részletet haláláról és
eltemettetéséről. <span class="pagenum"><a name="Page_254" id=
"Page_254">-254-</a></span> Most a nyáron kérdezősködtem erre nézve
nemes barátomnál, a hahóti apátnál s keszthelyi plébánosnál.
Szivesen megigérte, a részletek iránt nyomozódni fog.</p>
<p>Balaton-Szentgyörgyön vasutra ültünk s a Balaton déli partjának
egész hosszában jöttünk vissza a fővárosba. Szentirmay József
ezután már nem jött velünk.</p>
<p>A vasutról, messze távolban mutogattam társaimnak
Balaton-Udvarit, Felső-Örsöt s a Lovasi hegyet s beszéltem el, a
mit könyvemben »A két temető«, »Felső-Örs ligeteiben« s »A lovasi
hegyen« fejezetek alatt megirtam. Ugyan a messze távolban mutattam
a Vérkuti fürdő épületét is, melyről az országgyülési jurátusok
Balaton körüli utjának leirásában szólok bővebben »Hazádnak
rendületlenül« czim alatt.</p>
<p>Ma már huszonöt virágzó balatoni fürdőtelepet mutathatnék, nem
hármat-négyet, mint harminczkét év előtt. Akkor voltaképen csak két
fürdőtelepe volt a Balatonnak: Balaton-Füred és Keszthely, de
kezdődött már Almádi és Siófok is. Utazásunk után negyedszázad
mulva jelent meg könyvem első két kötete. Csodálatos szeretettel
karolta ezt föl mivelt jó magyar közönségünk. S az ország északi és
keleti részein talán még nagyobb szeretettel, mint nyugaton, túl a
Dunán. A messze lakók előtt ujabb és ismeretlenebb volt a tárgy, a
Balaton szépsége, tehát érdekesebb is. A gyakorlati siker tünteti
föl könyvemnek bármily szerény, de valódi becsét. Mióta könyvem
napvilágot látott: azóta évenkint szaporodnak a Balaton körül az
ujabb és ujabb fürdőtelepek. Kenese, Világos, Aliga, Zamárdi,
<span class="pagenum"><a name="Page_255" id=
"Page_255">-255-</a></span> Szárszó, Falu-Szemes, Mária-telep,
Balaton-Berény, Györök, Szepezd, Badacsony, Alsó-Örs fürdőhelyek
azóta keletkeztek s ezek is, a régebbiek is azóta váltak nagyobbá
és diszesebbé.</p>
<p>Legnagyobb örömet nekem ezzel okozott könyvem.</p>
<p>De még nem vagyunk a végnél, a hova el kell jutnunk. Jó
magyarnak, okos hazafinak nem szabad idegen népek tengerét, idegen
országok fürdőit látogatni s szegény országunk fölös pénzét ott
tékozolni. Majd ha a Balaton partjának minden alkalmas része
kényelmes nyaralókkal lesz behintve s ötvenezer fürdővendég helyett
fél millió jön oda üdülni nyarankint: törekvésünk végére akkor
jutunk el.</p>
<p>Ne törődjünk azzal, ha császárok, királyok, főherczegek, nagy
mágnások és nagy tőzsérek nem tanyáznak ott s nem vonzzák oda a
művelt világ ledér alakjait s a majomerkölcsü tömeget se hazánkból,
se a külföldről. Nincs mit várni a magyarnak mindezektől.
Szivesebben okoznak ezek kárt nekünk, semmint hasznot
hajtanának.</p>
<p>Csak magunkban bizzunk s dicső végzetünkben.</p>
<hr class="chap" />
<div class="chapter"></div>
<p><span class="pagenum"><a name="Page_256" id=
"Page_256">-256-</a></span></p>
<h2>A KÉT TEMETŐ.</h2>
<h3>I.</h3>
<p class="summary">(Balaton-Udvari és vidéke. – Melyik temető
tetszik nekem legjobban? – A szivalaku sirkő története. – Kiket
találtam a sirok alatt? – Miként kerültek oda?)</p>
<p>A vaskocsi tovább zörög, kéménye ontja a füstöt, keserves
forróság bágyaszt, a nap is önti, a Balaton is önti ránk sugarát,
repülünk. Elhagyjuk Falu-Szemest, elhagyjuk Szárszót, odaérünk
Balaton-Földvárra. Most még pusztaság, nem diszes fürdőhely.
Tehenek legelésznek, libuczok kiabálnak a pompás nyaralók helyén, a
viz szélén fehér halászmadarak és barna csérek tollászkodtak.</p>
<p>Álljunk meg itt egy pillanatra s tekintsünk át a Balatonon a
tulsó partra.</p>
<p>Kis falucska, kis tornyocska látszik. Talán nem is egy, hanem
kettő. A falu mintha bele volna épitve a vizbe. Kicsiny falu, alig
hatvan-hetven háza. A neve: Balaton-Udvari. Háta mögött: szőlők,
hegyek, erdők. A Somostető magasan üldögél fölötte, kevélyen
tekintget jobbra-balra, a kis rongyos falut meg se látja.
<span class="pagenum"><a name="Page_257" id=
"Page_257">-257-</a></span></p>
<p>Ki hallotta a kis falu hirét? Idegen nem hallhatta. Csak a
közeli szomszédok tudhatnak róla valamit. Nevét, fektét csak azok
ismerhetik.</p>
<p>Igaz barátommal, Mórocza Kálmánnal kocsin utaztam ott néhány év
előtt. Voltam én ott már gyerekkoromban is, de annak a kornak
emlékei rég elmosódtak. Nem is olyan volt az a vidék ötven-hatvan
év előtt, a milyen most.</p>
<p>Most sivatag. Kavicsmezők mindenfelé. Még a szántóföldek is
kavicsmezők, még a legelők is. Se patak, se erdő, se vidám
lombozat, se zöld pázsit sehol. Itt-amott törpén maradt galagonya
és kökénybokor. Még az se nagyobb, mint másutt a kutyatej.
Felhőszakadások néha rázuditják felülről a rohanó vizet. A vizek
itt-amott széles árkot ásnak. Az árkok is tele fehérlő kavicscsal
és inséges szárazsággal.</p>
<p>Az országut a falu mellett huzódik el. De éppen mellette. Egyik
oldalán a falu; másik oldalán a temető. Ha ugyan temető.</p>
<p>Egy-két búsongó fa a szegélyen, avar fű vagy egy holdnyi
területen, magasabb és tömöttebb, mint a kőmezőkön. A fekvése
egyenetlen, mintha sirdombok is volnának rajta. Bizonyára vannak
is. Hiszen sirkövet is látunk, a mint egyik-másik kinéz az avarból.
Csakugyan temető volna ez?</p>
<p>Temető. A balaton-udvari temető.</p>
<p>Megállunk. Le a kocsiról. Nekem ezt a temetőt meg kell néznem.
Sokat lehet tanulni a temetőben. Sok kincset lehet ott gyüjteni.
Gondolatok és érzések kincsét, <span class="pagenum"><a name=
"Page_258" id="Page_258">-258-</a></span> ábrándokat és sejtéseket,
tanulságokat és erényt. Csak bűnt és gonosz indulatot nem lehet.
Tiltja ezt az enyészet.</p>
<p>Sokféle temető van. Annyi, mint az ember és az ő bolondsága.</p>
<p>Az egyik tele van az alakitó művészet fenséges alkotmányaival.
Sirboltok, emlékek, áhitat oltárai, remek szobrok, bölcseségszülte,
bánatsugallta sirversek, bölcs mondások. Tudomány és művészet és
költői erők gyüjteménye.</p>
<p>De én ezt nem nagyon szeretem. Eszembe se jut, a ki alant
porlad. Eszembe se jut, a ki fájdalmának vagy hiuságának tömegével,
pénzének és a szokásnak sulya alatt ültette oda a műalkotmányokat.
Csak az alkotmány köti le a figyelmemet. A temető ékszerei a halál
kirakata. Mintha vásárt és versengést, diadalt és bukást látnék az
enyészetben.</p>
<p>Jobban szeretem a virágot a siron. A virág nem hazudik, nem
hivalkodik, nem dicsekedik. Elhervad, mint a halott. Elhervad, mint
a halott emlékezete az élők szivében. A ki a virágot ülteti és
ápolja a siron: annak keze, szive és lelke ott van a mellett, a ki
a sirban nyugszik. S ha már nem dobog a sziv, ha már a lélek
elrepült s a kéz is elszáradt: megszünik a virág is. Minek élne
tovább? Miért szórná illatát és sugarait? Ha már ugy sincs, kinek.
Bérért ápolni a sir virágait: fagyasztó gondolat.</p>
<p>Legjobban szeretem a sirok fölött az erdőt, a suttogó lombot, a
titkokkal és sejtelmekkel teljes árnyékot. <span class=
"pagenum"><a name="Page_259" id="Page_259">-259-</a></span> Kálvin,
a nagy gondolkodó azt tanitotta, temessétek el halottaitokat, de
sirjuknak nyoma se maradjon. Se emlék, se fejfa, se sirkő. Mindez
hivalkodás. Még a sirdomb is. Porból lettünk, porrá leszünk. Egyik
por olyan, mint a másik. Mi különbség köztük? Az ő sirjának nyoma
is elenyészett. Csak a temetőemberek tudták s még azok se sokáig.
Még azok is elfeledték életükben. Igy kell lenni. Ez a természetnek
az igazsága.</p>
<p>De még Kálvin se mondta, hogy ne ültessetek fát a temetőbe. Az
erdő árnya maga is rokon a temető árnyaival. Csicsergő madár, mozgó
falevél, napsugár nélkül nőtt halvány virág, szerény pázsitfű,
zörgő haraszt, fényes szentjánosbogár: mintha szabaddá lett lelkek
bolygó serege volna. A hogy az életben: ép ugy nem látsz előre
biztosan semmit a temető sürü lombu erdejében. Mégysz-mégysz,
szemed és szived látnivalót, éreznivalót keres; – talál is, de
mindig váratlanul. A hogy az életben, ugy a temetőben. Az előtted
levő utat nem látod, a mögötted levőt elfeledted. Az életnek nagy
vigasztalása ez.</p>
<p>De ennek a balaton-udvari temetőnek se emlékköve, se virága, se
erdeje. Ez a tökéletes sivatag alant is, fönt is. Alant a porladó
tetem, fönt a hervadó tenyészet. Se keritése, se kapuja, még
gyalogut sincs benne. Azok a kis halmok is szabálytalanul
heverésznek egymás mellett. Hiányzik a feszület is. Egyszerü lélek,
magyar kálvinista sziv nem ültet feszületet temetőjébe.</p>
<p>De sirköve mégis van vagy harmincz. Az se olyan, <span class=
"pagenum"><a name="Page_260" id="Page_260">-260-</a></span> mint
másutt. Se nem márvány, se nem gránit. Hol venné itt azt a
költséges követ a szegény ember? De a sirkőnek még alakja is más,
mint a hogy szokás. Ily alaku sirkövet én sehol se láttam. Nem is
hiszem, hogy volna valahol.</p>
<p>Volt Balaton-Udvariban valaha egy szegény ember. Valami furcsa
ember, találékony elme, olyan falusi ezermester. Kitalálta, hogy a
sirkövet szivalakura kell faragni. Legyen lába, a melyet
elültessenek a sirban nyugovó fejéhez, de a mi kimarad a földből,
olyan legyen az, mint az ember szive. Arra jőjjön rá az irás.</p>
<p>A régi szokás hivei ellenkeztek. De a furcsa ember nem
engedett.</p>
<p>– Nekem van igazam, nem kendteknek. Hiszen a halott szive is
kővé válik. Előbb porrá, azután kővé. Honnan lenne ez a sok kő a mi
határunkon? Azután, a ki élve maradt, annak is kővé válik a szive.
Hát nem felejti el mindenki a maga halottját, akár vén volt, akár
fiatal? Hát követik az emberek a holtak jó tanácsát? Követik jó
példáját? Követik ám a rosszat, nem a jót. Hát lehetne az, ha az
élő ember szive is meg nem kövesednék? Azért csak azt mondom én:
olyan legyen az a sirkő, mint az ember szive. Ez illik a holtakhoz
is, élőkhöz is.</p>
<p>Addig beszélt: elfogadták.</p>
<p>Maga faragta a sirköveket. Fölment a hegyek alá, alkalmas
kőlapokat keresni. Talált is a dörgicsei határ közelében. Azután
kifaragta sziv-alakura. Azután rávéste a halott nevét s
születésének és halálának évét. <span class="pagenum"><a name=
"Page_261" id="Page_261">-261-</a></span> Nem is kért érte pénzt.
Megelégedett szivből jövő köszönjük szóval s egy-egy csutora
borral. De azért munkáját mégis megfizették.</p>
<p>Régen meghalt a furcsa ember. Az ő fejéhez is szivalaku követ
tettek. Azt is ő faragta. De azóta senkise csinál szivalaku
sirkövet. Szegény embernek az is szükségtelen fényüzés volna.</p>
<p>Megnéztem azokat a sirköveket. Fehér mészkőlapok durván faragva,
semmikép se simitva. Mintha el se volnának ültetve. A sziv
csucsával áll a földön. A sziv két válla, kettős domborodása felül.
A kő lehet harmadfélláb magas, másfélláb széles, a hol
legszélesebb. A sziv olyan alaku, a hogy a nép képzeli. A milyen
mézesbábból készül. A milyennek a szüzanya hét tőrrel átszegezett
szivét föstik.</p>
<p>Egy sirkő se áll egyenesen. A vihar és az idő vagy előre, vagy
hátra hajlitotta. Némelyik alig látszik ki az avarból. Aszu
körülötte minden. Száraz, sivár, tökéletes sivatag. Még a kőrózsa,
még a fülfű is nyomorék marad mellette. Valami apró sárga virág tud
megélni tövében. Az egész virág nem magasabb egy hüvelyknyinél.
Csak a moha tud itt megélni. Annak is csak a kéregszerü száraz
faja. Ez a moha lepi be a sirkövet is. Egy csomó apró csiga mászott
föl valamikor a kőre s ott maradt rászáradva. A sirirat betüi
esetlenek, de vaskosak. Elővettem a zsebkésemet s megkisérlettem a
betük kitisztitását. Távozzál onnan moha és szemét, por és apró
csiga. Hadd látom, kik porladoznak ott alant. <span class=
"pagenum"><a name="Page_262" id="Page_262">-262-</a></span></p>
<p>Barátommal együtt kerestünk neveket s találtunk.</p>
<p>KOZMA.</p>
<p>KERKAPOLY.</p>
<p>Sokat találtunk ebből a két névből. Egész nemzedékek feküsznek
itt.</p>
<p>Tehát a Kozma- és a Kerkapoly-család innen ered.</p>
<p>Tehát az én két dicső emlékü barátomnak, Kozma Sándornak és
Kerkapoly Károlynak ősei itt nyugszanak. Itt éltek ebben a rongyos
faluban s itt váltak porrá és hamuvá ebben a sivatag temetőben!</p>
<p>Jól van. Sohase láttam embert és magyart, a ki szegény hazánkért
s üldözött magyar fajunkért jobban buzgott, jobban lelkesült,
erősebb kötelességérzettel munkált volna, mint ez a két férfi.
Sohase láttam magyart s közférfiut, a kit a hitványok rágalma
ádázabbul üldözött volna s a ki az üldözést magasztosabb lélekkel
türte volna, mint ugyanez a két férfi.</p>
<p>Együtt éltek, együtt ábrándoztak Pápán a tudományok csarnokában
Jókai, Petőfi, Kozma, Kerkapoly. Meleg barátság kötötte őket össze.
Mind elköltözött már közülünk. Jókait és Petőfit megmentette a
feledéstől költői alkotásaik örökké sugárzó dicsősége. A másik
kettőt, ha élek, én mentem meg a rágalom emlékeitől. Oly tiszta és
oly dicső legyen alakjuk, a milyen igazán volt.</p>
<p>Szegény nemes barátom: Kozma Sándor többször emlitette előttem,
hogy őseit a Bakonyból, Veszprém vármegyéből valamikor a
vallásüldözés hajszolta el. Padányi Biró Márton volt a nagy hatalmu
veszprémi <span class="pagenum"><a name="Page_263" id=
"Page_263">-263-</a></span> püspök, ő kergette ki a kálvinista
magyarságot Város-Lödről és Kis-Lödről, hogy németet, svábot,
gyülevész népet telepitsen helyébe. A magyarságot aztán elzavarta a
Balaton partjaira. Ott is oda, a hol legnagyobb volt a sivatag,
legbiztosabb az elpusztulás.</p>
<p>Veteres migrate coloni!</p>
<p>Ős faj, honfoglaló magyar, istennek legdicsőbb nemzete, pusztulj
el hazád szent földjéről!</p>
<p>Hajh, nem a vallásüldözés csinálta ezt, hanem az az átok, mely
arra birta a magyarok királyát, hogy irtsa ki a magyarok népét.
Csak ürügy volt az, hogy a magyar éppen kálvinista volt.</p>
<p>De minek emlékeznénk ebben a sivatag temetőben. Hisz itt csak
feledni kell.</p>
<p>Kozma Sándor azt hitte, hogy ősi fészkükből kiszórt ősei
Kővágó-Örs és Köves-Kálla körül huzódtak meg. Nem ott, hanem
Balaton-Udvariban. Mórocza Kálmán barátommal ezt én fedeztem föl
abban a sivatag temetőben, a melynél pusztább, elhagyatottabb
temetője nincs Magyarországnak.</p>
<p>Ez az egyik temető.</p>
<p>Most lássuk a másikat. <span class="pagenum"><a name="Page_264"
id="Page_264">-264-</a></span></p>
<h3>II.</h3>
<p class="summary">(A paplak. – A vén pap és felesége. – A szoba
berendezése. – Mit csináltak a pápai diákok 1848-ban? – A világosi
fegyverlerakás. – Szentirmay József urrá teszi a kálvinista papot.
– A legszomorubb temető.)</p>
<p>A papot meg kellett látogatnunk, az anyakönyvbe be kellett
pillantanunk. Mentünk a paplakhoz.</p>
<p>Egyetlen utcza vonul a temetőtől egyenesen a Balatonig.
Jobbról-balról nádfödeles parasztházak. Szegényesek. A legtöbbnek
se utczai keritése, se kapuja. A Kozmák és Kerkapolyok ősei bizony
nádfödelü viskókban tanyáztak. Ez volt a legokosabb. A nádat ingyen
adja a Balaton. A nádas ház télen meleg, nyáron hüvös. Egy házon se
látszik meg, hogy nemesi ház. Még csak annyira se, hogy tűzfalának
ereszes csapott teteje volna.</p>
<p>A keleti házsoron van a paplak. Az is csak olyan, mint a többi.
De utczai keritése van legalább, kapuja és kis ajtaja. Bementünk.
Talán be sem kopogtattunk. Valami kis lány megmondta, itthon vannak
a tiszteletes urék. Minek is kopogtattunk volna? Tudtuk, hogy a
tiszteletes asszony világtalan, a tiszteletes ur pedig nagyot
hall.</p>
<p>Hohó! Álljunk meg csak kissé. Csak lassan és sorjában mondjuk
el, a mit elmondani akarunk. Hiszen itt is csak temetőben
járunk.</p>
<p>Kiss Dávid a papnak a neve. Pápai diákok és paptársai jól
ismerik. Minden rektor irigységgel gondol rá. Annyi adomát
valamennyien se tudnak, mint ő. <span class="pagenum"><a name=
"Page_265" id="Page_265">-265-</a></span> Olyan fölséges hangja,
mint neki, senkinek sincs. Nem száz népdalnál, hanem ezer népdalnál
is többet tud. Édesen, szépen, búsan, mély hangon, magas hangon,
dévajul és fenségesen dalolja el őket. Kiséri gitárjával.</p>
<p>Igy ismertem én őt ötven év előtt. Kisebb fajta középtermet,
nagy fej, hatalmas vállak, vastag nyak, széles mell, nagy
bikaszemek, a melyek tüzesek is, ábrándosak is és mindig
mosolyognak. De harmincz esztendejénél is több, a mióta nem láttam.
Hanem az én Mórocza barátom mindig találkozott vele. Mert ő
főbirája volt a vidéknek csaknem negyven esztendőn keresztül.</p>
<p>Őt meg is ismerte rögtön már az alakjáról, már a lépéséről. Én
rám csak ugy nézett, mintha azt kérdezte volna:</p>
<p>– Hát e meg már kicsoda?</p>
<p>Megtudta azt is.</p>
<p>Odatipegett az ajtóhoz, kinyitotta, kikiáltott:</p>
<p>– Anyjuk, édes szivem, a papramorgót!</p>
<p>Körülnéztem a szobában. Szegény eklézsiának szegény papja.
Minden ócska, minden régi, minden kopott és fakó a szobában. A
szoba ugyan ki van padlózva, de az se régen. A balaton-füredi
ismerősök összebeszéltek, pénzt adtak össze s mikor a pap két-három
napig nem volt otthon, tudta nélkül kipadlózták szobácskáját.
Bizony csak földes szoba volt azelőtt. Sohase látott perzsa
szőnyeget, de még gyékényből valót se. Kis szekrényalaku állványon
az anyakönyv. Azonkivül ötven-hatvan kötet könyv valami
almáriumban. A falon Petőfi képe és valami lengyel bujdosó hősé.
Egy kis tenyérnyi <span class="pagenum"><a name="Page_266" id=
"Page_266">-266-</a></span> tükör alatt valami kokárda-féle
1848-ból. Szinehagyott. Két cserfalevél van mellette. Száraz,
töredezett az is.</p>
<p>Bejött a tiszteletes asszony. Lassacskán, zaj nélkül, óvatosan,
mint a hogy a vak ember szokott. Öreg, soványocska, szótalan.
Szemei fölnyitvák, de nem mozognak. Nem akarnak látni, nem tudnak
már látni. Pillái is mozdulatlanok. Hanem arczának édes, hamvas
finom fehérsége s gyöngéd pirossága még most is megvan, mint
hajdan, a mikor vőlegényének édes csókja érte. A nagy életkor redői
és szenvedései nem pusztitották el végkép.</p>
<p>A magyar lélek remekelt akkor, a mikor a vakot elnevezte
világtalannak. Világtalan! A világ egy nemzetének sincs meg ez a
szava, ez a fogalma. Világ a fény, világ a napsugár, világ az
összesség, a mi az ég és föld között van s a mi az égen és a földön
él, mozog, vidul, virágzik, meghal és ujra támad. Ez a mindenség.
Ez az egész világ. S mindez nincs meg annak számára, a ki
világtalan. Ezt jelenti ez az egyszerü magyar szó.</p>
<p>A papramorgós üveget egyenesen megtalálta a vakablakban a
tiszteletes asszony s tiszta pohárkával s asztalkendővel együtt
letette az asztalra. Azután apró pogácsát hozott be s magunkra
hagyott. Látott ő, de nem szemeivel, hanem szokásával és
szeretetével.</p>
<p>Hát te, tiszteletes uram, elaggott barátom, ki vagy, mi vagy, mi
voltál hajdan, miért lobogtak fiatal korod vágyai és ábrándjai? Ma
ugyan már semmit se érsz. Egyik lábad a sirban, mind a két lábad
rokkant, kezed <span class="pagenum"><a name="Page_267" id=
"Page_267">-267-</a></span> reszket, fejed reszket, agyad álmos,
nyelved akadozik. Mit értél egykor? Értél-e annyit, mint egy egész
ember?</p>
<p>Bizony az ő története egyszerü és szép.</p>
<p>Pápai diák volt. Öreg diák, végzett diák. Haza is mehetett volna
már, káplánnak is elmehetett, de azért ott őgyelgett a senior
körül. Nehéz azt az öreg kollégiumot olyan gyorsan örökre
elhagyni.</p>
<p>A tanévnek is vége volt. Éppen gyilkolták a magyart mindenfelé.
Osztrák, horvát, rácz, oláh. 1848-at irtunk. Mit csinálhat ilyenkor
a pápai diák? Nagyot káromkodik s összejön az oratoriumba
határozni.</p>
<p>– Elmegyünk honvédnek.</p>
<p>Ott vannak hires tanáraik: Tarczy, Bocsor, Vály. Intik őket,
gondolják meg jól a dolgot.</p>
<p>Pásztor nélkül elvesz a nyáj. Szentegyházunk oszlopai
összedüledeznek, ha otthagyja egész nemzedék.</p>
<p>Valamelyik öreg diák komor, mély hangon beleszól a csöndbe:</p>
<p>– Hát szegény hazánk, édes magyar fajunk! Ki védje meg, ha mi is
elhagyjuk? Előbb való az, mint maga az atyauristen.</p>
<p>A rektor-professzor odaszól:</p>
<p>– Ki volt az az istenkáromló?</p>
<p>Előállott Kiss Dávid.</p>
<p>– Én voltam.</p>
<p>A bölcs professzor gondolkozott. Mit szóljon? Haragudjék-e vagy
megengedje, hogy könnye kicsorduljon? Az a derék fiu, az a jó
tanuló, a főiskolának ama büszkesége, mit csináljon vele?
<span class="pagenum"><a name="Page_268" id=
"Page_268">-268-</a></span></p>
<p>– Pogány szót ejtettél ki, fiam. Légy hű hazádhoz és fajodhoz,
de maradj hű istenedhez is.</p>
<p>Ebben az órában honvéddé lett valamennyi. Örege-apraja mind
fegyverre kapott. Mit is csinált volna egyebet a pápai diák? Hanem
Kiss Dávid szava példabeszéddé vált.</p>
<p>Együtt harczolt a többivel. Ott volt mindenütt. Sebet kapott
kétszer, kiheverte mind a kétszer s ujra visszament a csatába.</p>
<p>Arad mellett tanakodtak tiszttársaival, a mikor le kellett tenni
a fegyvert. Ki mi sorsot válaszszon. Nagy a választás. Golyó,
akasztófa, börtön, bujdosás, osztrák seregbe besorozás. Kényelmesen
lehet válogatni.</p>
<p>Az egyik azt mondta:</p>
<p>– Én agyonlövöm magam.</p>
<p>Kiss Dávid mosolyogva felelte:</p>
<p>– Minek vesződnél ezzel te magad, bajtárs? Majd elvégzi ezt az
osztrák.</p>
<p>Ki bujdosásra adta fejét, kit besoroztak osztrák katonának. Ez a
sors érte legjobb barátját, Szentirmay Józsefet is. De Kiss Dávid
kikerülte.</p>
<p>– Én pedig – ugymond – szinész leszek. Papot, prókátort, volt
katonát halálra keres az osztrák, de a szinészt nem meri
bántani.</p>
<p>Még aznap elásta kardját, pisztolyát. Még aznap lenyiratta
haját, levette bajuszát, szakállát. Még aznap kiöltözött szinésznek
Aradon. Kopott fekete, bő ruhába, gallér nélkül való köpönyegbe,
széles karimáju lenge kalapba. <span class="pagenum"><a name=
"Page_269" id="Page_269">-269-</a></span></p>
<p>Alig tiz nap mulva benézett Nagyváradra. Honvédtiszt bajtársai
ott voltak foglyok gyanánt. Közibük keveredett. Egyik bajtársa a
poharazás közben odaszól hozzá:</p>
<p>– Te polgártárs, a te pofád nagyon hasonlit Kiss Dávidhoz. Nem
ismered?</p>
<p>– Hogyne ismerném? Édes testvérem apul-anyul.</p>
<p>Ime, ő hát biztosan rejtőzik. Nem is ismerték föl soha. Nem is
üldözték, nem is keresték sehol.</p>
<p>Pápai diák voltam, mikor egyszer csak megjelent ott. Szerettük,
rajongtunk érte, tapsot, koszorut kapott eleget. De ő benézett a
kollégiumba: nincs-e valahol papi üresedés?</p>
<p>Volt. Nagyon is sok volt. Hiszen két nemzedék kiesett az
időből.</p>
<p>– Melyik a legszegényebb eklézsia?</p>
<p>– Bizony csak Balaton-Udvari az!</p>
<p>– No, az jó lesz nekem. Katonának, szinésznek ugy se illenék a
gazdag papság.</p>
<p>Igy lett balaton-udvari pappá. De már a szegénységben mégis
megcsalódott.</p>
<p>János püspök volt a falu földesura s János püspök épen akkor
rendeztette a balaton-udvari határt. Szentirmay József barátom volt
az igazgató, birtokrendező főmérnök s egyuttal János püspök
rokona.</p>
<p>Találkoznak véletlenül a kavicsmezőkön. Szentirmay rögtön
megismerte. Majd sóbálványnyá változott, mikor megtudta, hogy Kiss
Dávid itt kálvinista pap. Hiszen vitéz honvédnek s azután
hős-szerelmes szinésznek ismerte ő! <span class="pagenum"><a name=
"Page_270" id="Page_270">-270-</a></span></p>
<p>– Bizony pappá lettem én, Szentirmay bajtárs. De czélszerü lett
volna, ha egyuttal lúddá és réczévé is tudtam volna lenni. Itt a
Balaton vizén könnyebben meg tudnék élni, mint ezen a köves
Arábián.</p>
<p>– No ne búsulj, bajtárs, majd mérek én teneked akkora darabot,
magad is elbámulsz rajta.</p>
<p>Mért is. Még a katholikus papoknak se mért oly bőven sehol. A
szegény kálvinista pap megélhetett kényelmesen.</p>
<p>De nem is volt olyan papja Balaton-Udvarinak se azelőtt, se
azóta. Áhitata, buzgósága, harsogó gyönyörü hangja betöltötte azt a
kis templomot. Még a kárpitok falai is reszkettek néha, ha szent
indulatában nagyot talált kiáltani. De meghallották azt a halászok
is a vizen és messzeségen át.</p>
<p class="center">* * *</p>
<p>Nézd most ezt az arczot, ezt a termetet! Roskadt termet, nem is
csoda. Nyolczvan esztendő igen nagy teher, kevés gerincz birja
el.</p>
<p>De nézd ezt az arczot. Mély és hosszu redők keresztül-kasul. A
szemöldök ősz és kusza. A szempillák megritkultak.</p>
<p>A száj reszket, az egész fej reszket. Az egész alak omladék. S
még csak azt se lehet megtudni róla, minő deli férfi omladéka.
Semmi sincs, a miről visszaemlékezhetnénk a multra.</p>
<p>Hajh, nemes agg barátom. Alakod, arczod puszta temetővé vált.
Olyanná, mint a másik ott a faluvégen. <span class=
"pagenum"><a name="Page_271" id="Page_271">-271-</a></span></p>
<p>Hova lett a honvéd, a rettenthetetlen harczos, a bátor dalia, a
ki megmászta Buda várának falait, a ki százszor szemébe nézett a
keserü halálnak, a ki vérét ontotta szegény hazájáért, édes jó
magyar fajáért? Hova lett a hős?</p>
<p>El van temetve a roskadt termet alá!</p>
<p>Hova lett a szinművész, a feledhetlen alakok alkotója, a ki a
világot jelentő deszkán élő és érező képben állitja eléd a nagy
eszmék, nagy indulatok, nagy szerelmek hősét? A kinek nézése
megreszketteti a szivedet s ha ezüstös hangját hallod, kicsordul a
könny a szemedből? A kiért egykor a nők és férfiak rajongtak? Hova
lett a művész?</p>
<p>El van temetve az alá a reszkető arcz alá!</p>
<p>Hova lett istennek szolgája, igéjének hirdetője, a fáradt lelkek
vigasztalója, a halhatatlanság szent ösztönének tolmácsa,
üdvözitőnknek igaz hive, a tévelygőknek szelid őrizője? Hova lett a
lelkipásztor?</p>
<p>El van temetve a hervadó kor alá, az aggság alá, az összeomló
élet alá.</p>
<p>Ez a temető nagyobb sivatag, mint az a másik.</p>
<p class="center">* * *</p>
<p>Tavaly meghalt dicső agg barátom. Most már mindezt
elmondhattam.</p>
<hr class="chap" />
<div class="chapter"></div>
<p><span class="pagenum"><a name="Page_272" id=
"Page_272">-272-</a></span></p>
<h2>A BALATON HÁTÁN.</h2>
<p class="summary">(Baksay Sándor levele. – Bogdán-Szabó Lajos, a
kinek életét gróf Károlyi Gábor megmentette, a mikor született. –
Szőke Gábor esete. – Dőry János a Balaton hátán. – Mire lenne jó? –
Veres Sándor bujdosó és a várnai basa tanácskozása.)</p>
<p>Baksay Sándortól kaptam nyolcz vagy kilencz éve levelet. Nem egy
okom van rá, hogy közöljem.</p>
<p>Egyik okom, hogy fölfedezi azt a katonát, kit gróf Károlyi Gábor
barátom, az ő születésének véletlen alkalmából az akasztófától
megmentett. A megmentés történetét elmeséltem Gróf Károlyi Gábor
följegyzései czimü könyvemben.</p>
<p>Másik okom, hogy a levélben az elfeledésre szánt kornak egy kis
részéről, a kálvinista magyar életről remek rajzot ad.</p>
<p>Okom az is, hogy pár alakot állit elénk. Meztelent, de eredetit
és magyart, melyet franczia irodalomból élő ifjabb iróink
tanulságosan szemlélhetnének.</p>
<p>Okom az is, hogy pár krónikás adomát nekem is eszembe juttat. S
ha már eszembe jutottak: el is mondom őket.</p>
<p>Legfőbb okom pedig a közlésre, hogy azt a levelet <span class=
"pagenum"><a name="Page_273" id="Page_273">-273-</a></span> Baksay
Sándor irta. A tiszta nyelvü nagy magyar iró, a kivel versenyre
szállni, a kit követni és megközeliteni az én nagyravágyásom is. De
nem a röstségben. Mert kivánatos dolog az, hogy ebben ne legyünk
egymásnak példaképei.</p>
<p>Baksay Sándor levele igy szól:</p>
<p class="i2">Kedves Barátom!</p>
<p>Ha én nem röstellem leirni, te ne rösteld elolvasni. Nem nyersz
vele semmit, de nem is vesztesz. Ott, a hol a többi sok elfér,
elfér ez a kevés.</p>
<p>Az a szegény katona, kit boldogult Károlyi Gábor születése
perczében élettel ajándékozott meg, kunszentmiklósi ember volt s
Bogdán-Szabó Lajosnak hivták. Debreczeni filozófus deákkorában
csapott fel katonának. Kalandos hajlamu, de nem inkorrekt ember.
Már deákkorában megtette, hogy az utonállás és utonállók
impresszióit ex concretis ismerni vágyván, két babkáros krányitznak
utját állta, kirakatta velük minden portékájukat s utnak kergette
őket. Mikor egy puskalövésnyire szomoruan elballagott a két
károsult, visszaparancsolta őket, felszedette portékájukat s minden
vám nélkül elbocsájtotta. – Katonának állva, több izben megszökött
Olaszországból, mindannyiszor szerencsésen eljutott a hazai földre.
Itt érte utól végezete, egy izben Pápán. – Vesszőfutások, végre
kötél. A megkegyelmezés azon módon, a mint megirtad. – Személyesen
ismertem. Magas, barna sötét arcz, horgas orr, majdnem hóhérkép; de
semmi szennyezőt nem <span class="pagenum"><a name="Page_274" id=
"Page_274">-274-</a></span> hallottam róla. A 70-es években
Kis-Kőrösön valami alsóbbrendü közhivatalt viselt, – ott agyonlőtte
magát.</p>
<p class="center">* * *</p>
<p>Folytatom az anekdotázást.</p>
<p>Honnét tudom ezeket, – különösen pedig a gráczia
históriáját?</p>
<p>Volt nekem két kedves öreg barátom: Bernáth István
felső-baranyai pap, ki a kunszentmiklósi gimnáziumra tetemes
vagyona tetemes részét reá testálván, ezelőtt két évvel halt meg.
És Szőke Gábor, ki 1848 előtt valamivel a Vértesalján káplánkodott
és Sárközy Kázmérnak kedves embere volt. Az akkori consistorialis
és dislocans rendszer szerint Sárközy a maga kedvenczét Nyékre
rendeltette papnak. A nyéki urak (ott tartózkodott a consistorium
is) meghallották ezt, rárontottak a consistoriumra és elkezdtek
eburafakózni Kázmér ur és jelöltje ellen.</p>
<p>Meghallotta Szőke Gábor is a tiltakozást, utánuk rontott s
kijelentette, hogy Nyéknek ő sem most, sem soha papja nem lészen,
(hiába kérlelték) ölbe szedte a könyveit, leszaladt az orgoványi
pátrimoniumába, 40 esztendeig ott szántott, vetett, fát ültetett,
de 70 esztendős korában is lehetett volna bátran minden tanszéken –
a magyar irodalmin is – professzor. Deákul pedig oly választékosan
és folyékonysággal beszélt, a minőt sohasem hallottam. – Tehát ez a
két ur – mindkettő kunszentmiklósi származás, Bogdán-Szabó Lajosnak
kor- és tanulótársa, gyakran megfordult nálam s tőlük hallottam.
<span class="pagenum"><a name="Page_275" id=
"Page_275">-275-</a></span></p>
<p>Van aztán a dolognak egy kis függeléke, a min sokat
nevetgéltünk.</p>
<p>Ez az én két öreg barátom, mindkettő öltözetben, háztartásban,
erkölcsben és tudományban kiváló két kálvini pap, két igazi
gentleman késő vénségig, még a finom humor adományával is
birtak.</p>
<p>Akkoriban, mikor szegény Szabó Lajos patriótájukat akasztani
akarták, talán mint végzett diákok vagy talán végzett akadémiai
rektorok, itthon dégáltak s nem voltak megállapodva a
pályaválasztás kérdésében. Felvetették a kérdést: Hogy mire is
volnának ők tulajdonképen hivatva, a hol valami hasznukat vehetné
Isten vagy ember? Mikor megállapitották, hogy olyan nincs: abban
egyeztek meg, hogy együttesen irnak (akkor jutott hozzájuk a
Bogdán-Szabó grácziájának a hire), gróf Károlyinak, melyben
felajánlják magukat, hogy ők ugyan nem tudják, mire volnának
használhatók ezen a kerek világon, de ha a gróf ki tudja belőlük
nézni, hogy mire használhatja, hát tegyen velük próbát, nem bánja
meg…</p>
<p>Szinte szégyenlem, hogy ennyit összefirkáltam, de ez a két
szeretetre méltó ember, – jól esik, hogy beszélhetek felőlük annak
is, a kit nem érdekelnek. Csak az nyugtat meg, hogy téged minden
érdekel. Tartson meg ebben az érdeklődésben az Isten.
Kunszentmiklós, 1899. ápril 10, hű barátod: Baksay Sándor.</p>
<p>Ime Baksay levele. Megismerünk belőle röviden olyan két derék
magyar embert, a ki elvégez tizenkét iskolát, végigjárja a
gimnáziumot és akadémiát, se <span class="pagenum"><a name=
"Page_276" id="Page_276">-276-</a></span> nem henye, se nem
tehetségtelen s egy időben még se tudja, hogy mire való.</p>
<p>Eszembe jut Dőry János szava.</p>
<p>1872-ben Balaton-Füreden tartottuk Lajos napját, Kossuth
nevenapját. Együtt tartottuk Dőry Lajoséval, ki meghivta vacsorára
az egész fürdő közönségét.</p>
<p>Nagy korhelykedés volt. Éjfél után már kalapja, bajusza
mindenkinek félreállott. Két gőzöse volt a Balatonnak. Egy nagyobb,
a Kisfaludy s egy kisebb propeller. Éjfél után az egész vendégsereg
fölkerekedett, meglepte a két hajót s a holdvilágos szép tavon
elkezdett hajókázni.</p>
<p>Darabig csak jól ment. Folyt a pezsgő, huzta a czigány, teljes
gőzerővel hasitotta a két hajó a vizet. Hajnal felé azonban részeg
lett már mindenki. Uraság, pinczér, vendég, czigány, hajóskapitány,
matrózok, kormányos egyaránt. Akkor eszébe jutott valakinek tengeri
csatát játszani: vajjon a két hajó hogy tudná egymást
felöklelni.</p>
<p>Már a hajnalcsillag is fölkelt, mikor a bolond ötlet fölmerült.
Ott jártunk valahol a tihanyi kettős torony vizmagaslatán. Láttam,
hogy a legénykedésnek szomoru vége lehet. Egy barátommal, kit
többször emlitek, Mórocza Kálmánnal együtt a Kisfaludy-gőzös
kormányosát félrelöktük, kezünkbe vettük a kereket s egész erővel
menekültünk a kikötő felé. Mellettünk ült és búsult egy törzsökön
Dőry János képviselő. Kezére támasztott fejjel mélázott s egy szót
se szólt.</p>
<p>Mikor szerencsésen kimenekültünk, azt kérdem tőle:</p>
<p>– Min búsultál annyit, Jankó? <span class="pagenum"><a name=
"Page_277" id="Page_277">-277-</a></span></p>
<p>Tudni kell, hogy Dőry Jankó volt a parlamenti tréfás neve.</p>
<p>– Nem búsultam én, csak azon tünődtem, hogy a mióta birtokom
elúszott, mire lennék még én jó ezen a világon?</p>
<p>– Kitaláltad?</p>
<p>– Ki. Nem való vagyok már semmire másra a világon, csak épen
képviselőnek való!</p>
<p>1874-ik év végén hoztuk meg az összeférhetetlenségi törvényt.
Kimondtuk, hogy nem lehet képviselő a biró. Ezt már régen
kimondtuk. Nem lehet képviselő az, a ki választott vagy miniszteri
tisztviselő. Nem lehet képviselő, a ki bérlője az államnak vagy
vállalkozik az állam részére. Kimondtunk sok bölcs dolgot.</p>
<p>Azután inditványozták, ne lehessen képviselő az ügyvéd, se az
egyetemi és gimnáziumi tanár; ne lehessen képviselő se pap, se
barát, se katona, se a községi hivatalnok.</p>
<p>Kerkapoly Károly volt pénzügyminiszter a tulzás kézzelfoghatóvá
tételére azt inditványozta pajkosságból a pártértekezleten:</p>
<p>– Ne teketóriázzunk, mondjuk ki egyenesen, ne lehessen képviselő
olyan ember, a ki tisztességes munkával meg tud élni a nélkül
is!</p>
<p>… Veress Sándor hires honvédbujdosó és legjobb utazási irónk
bujdosása kezdetén hamarosan Várnára jutott s mire oda jutott is,
már pénztelen, kenyértelen és ruhátlan volt. Elment egy török
basához munkát, kenyeret és tanácsot keresni. <span class=
"pagenum"><a name="Page_278" id="Page_278">-278-</a></span></p>
<p>Kérdezi a basa:</p>
<p>– Jártál-e iskolába?</p>
<p>– Kitanultam a debreczeni kollégiumot tizenkét esztendeig.</p>
<p>– Akkor hát megélhetsz könnyü szerrel. Aztán mit tanultál?</p>
<p>– Tanultam theológiát, filozófiát, fizikát, hisztóriát, latin
nyelvet, görög nyelvet, zsidó nyelvet.</p>
<p>– Akkor hát nem élhetsz meg, fiam, mert ez mind szamárság. Hát
szabó-mesterséget nem tanultál?</p>
<p>– Azt nem tanitották.</p>
<p>– Hát csizmadia, ács, kőmives, kovács, takácsmesterséget nem
tanultál?</p>
<p>– Mindezt nem tanitják a kollégiumban.</p>
<p>– De bolond kollégiumtok van nektek ott Magyarországon.</p>
<p>Ostoba török basája! Igy beszélt a mi kollégiumainkról. Még azt
is hozzátette:</p>
<p>– Nem való vagy te fiam semmire, ha egyebet nem tudsz. Hanem hát
eredj el a kádihoz, kérdezd meg tőle, miféle mesterember van itt
Várnán legkevesebb.</p>
<p>A bujdosó honvéd szót fogadott. A kádi azt mondta: szabó van
legkevesebb.</p>
<p>Veress Sándor tehát beállott szabólegénynek. S a mit egy hónapig
tanult, annak több hasznát vette a Fekete-tenger partján, mint a
mit Debreczenben tizenkét esztendeig tanult.</p>
<p>Az én kedves barátomnak, Baksay Sándornak két <span class=
"pagenum"><a name="Page_279" id="Page_279">-279-</a></span> jó,
derék magyar embere nem tudhatta 1845-ben, hogy ő mire lenne jó. Ők
nem beszélhettek akkor még azzal az ostoba várnai basával. Salamon
Ferencz, mikor ezt elmondtam előtte, igy felelt:</p>
<p>– Magam is igy voltam 1849 végén és 1850-ben. A sors szerzett
nekem életpályát, nem én magam.</p>
<hr class="chap" />
<div class="chapter"></div>
<p><span class="pagenum"><a name="Page_280" id=
"Page_280">-280-</a></span></p>
<h2>A LOVASI HEGYEN.</h2>
<p class="summary">(A Balaton tájképi szépségei. – A Lesencze
völgye a balaton-györöki fordulóról. – A Bácsi hegy hágójáról. – Az
akarattyai szilfa mellől. – Lovas falu. – A Mike-palota. – Hol
siratta eltünt lovagját Szegedy Róza. – Mórocza Kálmán és élete
története. – Tökéletes biró. – Vitám Szilágyi Dezsővel miatta. – A
Balaton szépsége az ő hajlékából. – Itt irtam sok munkámat.)</p>
<p>Sok ragyogó tájszépsége van a Balaton környékének. Magam se
vizsgáltam meg valamennyit. Az ábrándos, tündéri és csodálatos
gyönyörüségek képeit magam se szemléltem végig. Fiatal sziv,
rajongó lélek és egész élet kellene ahhoz. Mindez most már elszállt
tőlem.</p>
<p>De voltam Badacsony tetején, Tihanynak Csúcshegye ormán s
Balaton-Szemes fövenyes partjának legmagasabb dombján, a honnan
ellátni az egész Balaton fölött Veszprémen, Somogyon és Zalán
keresztül a kenesei partoktól a fenéki partig. Mindent látni erről
a három pontról. De óriássá terebélyesül a tájék s ködössé és
mérhetetlenné válnak szépségei. Megterheli s lankadttá teszi a
lelket. A gyönyörüség is csak mértékkel nyujt tökéletes élvezetet.
Nagy festőművész se tudná, mit csináljon e három ponttal.</p>
<p>A tájképi szépségek ott tökéletesebbek s a művészeti
<span class="pagenum"><a name="Page_281" id=
"Page_281">-281-</a></span> remek alkotás minden gyönyörüségét
lelkünkben ott keltik életre, a hol jól belátható szükebb körre
szoritkoznak, a hol az egész tájkép összes változatainak együttes
hatása nem nyomja el a részletek szépségeit s a kiváló részletek
feltünő arányai se zavarják az általános hatást.</p>
<p>Csodálatos tájképi szépség például a Lesencze völgye, különösen
két állópontról. Az egyik pont ott van, a hol a Keszthelyről
napkelet felé vezető út Balaton-Györök mellett derékszögben
egyenesen északra fordul. Itt meg kell állani minden ép szemü és ép
lelkü emberi lénynek. 1854-ben láttam először ezt a képet. Agyam
szédült az első pillanatban, ugy elragadt a vidék művészi bája és
fensége. Hátam mögött a Sárkány-erdő a szent-mihály-hegyi remete
kápolnájától föl Sümegig, de ezt e látópontról nem látom. Hanem
előttem a szigligeti mély öböl romokban andalgó egykor hires
várával; szemközt bezárja a látás határát a méltóságos Badacsony
hegye, attól mindig észak felé s mindenütt a látás határán a
gulácsi és káptalan-tóti csúcsok és Csobáncz várának hatalmas
tömegü bércze, a mint dicső hagyományainak ragyogó fényéből felénk
világol. A háttérben, a Lesencze-völgy északi végén szintén bezárul
a kép. Dobos rengetegére alig pillanthatunk, szemünk, lelkünk,
minden érzésünk megakad Szent György hegyén, mely ott nyujtózik a
látás határán, mint óriássá nőtt him oroszlán s mögötte Haláp
őskori tűzhányója szépen, simán, módosan, mint nőstény oroszlán, a
ki bozontos himjét hallgatag nézi s közeléből <span class=
"pagenum"><a name="Page_282" id="Page_282">-282-</a></span> nem
távozik. E határok közt középen a völgy folyóival, ereivel,
patakjaival, csatornáival s ragyogó jegenyefasoraival – szántók,
mezők, hatalmas pázsitok, malmok, tanyák s a legelőkön nyüzsgő
gulyák és juhnyájak. A tornyok és falvak s hajlék-diszitette szőlők
a hegyek oldalán és lábain mindenütt a látás határain, a ragyogó
kép szélein.</p>
<p>E táj lerajzolását se merném tanácsolni a világ legnagyobb
festőművészének se. Ligethy se kisérlette meg, a Balaton legnagyobb
s igazán remek festője. Mészöly se, a ki egyébként is csak apró
balatoni részleteket örökitett meg ecsetével. Ujabb tehetséges
ifjabb festőink közt többen megkisérlették, de észrevehető hatás
nélkül. E látópontról 1875-ben erdélyi hires barátaimnak nem
mutathattam meg a vidéket. Nem arra vezetett utunk. De hazavezető
utunkban figyelmeztettem rá őket. Igaz, hogy távolról, a fonyódi
Balaton magasáról. Csak elmosódó, ködös kereteit láthatták.</p>
<p>Van másik látópont is, a honnan szintén művészi ábránd
szüleményének, igazi tündérképnek látjuk Lesencze völgyét. A hol
Köves Kálláról Tapolczára vezető utunkban elérjük Csobáncz vára
mögött a Bácsi-hegy hágóját: ott ez a pont. A szigligeti öböl,
Szigliget vára, az öreg Badacsony, a gulácsi és tóti csúcsok itt
oldalt feküsznek balfelől, Csobáncz és Haláp szintén oldalt, de
jobbfelől, hanem Szent György hegye előttünk fekszik s büszkén és
nyugodtan néz ránk viruló szőlő-vágóival s kopasz homlokával.
Badacsony és <span class="pagenum"><a name="Page_283" id=
"Page_283">-283-</a></span> Somlyó mellett a harmadik egyenlő rangu
tűzhányó alkotás, melyet nem fáraók, nem zsarnok urak épitettek
hitvány hivalkodásból, hanem játszi kedvükből az ősvilág
istenei.</p>
<p>A völgy nyugoti oldala szemünk előtt sötétedik a Balatontól
Sümegig, déltől északnak egyenesen. Erdős hegység, a komor
Bakonynak a Balatonba nyuló egyik erős karja. A Bakony nem is
érinti másutt a Balatont közvetlenül. Két magasabb csúcsáról Rezi
vára és Tátika vára szórja felénk halaványodó fényét, de ragyogó
költészetét s gazdag hagyományait is.</p>
<p>Van még ilyen csodás szépségü látópont több is. Azt hiszem,
Hegyeskő teteje is ilyen ott, Henye és Monoszló körül. Nem másztam
meg, minden utamon kivül esett, ma már se időm, se elég erőm hozzá.
De ismerem Balaton-Füred határain a Szálkahegyet és Tamáshegyet.
Kissé más-más tájékot nyujt mindegyik, de mindegyiknek ormáról be
lehet látni Tihanynak minden titkát, egész belsejét, hegyeit,
völgyeit, tavait, dülőit, régi várát, ujabb szentegyházát, pusztuló
romjait. Alattunk fekszik a hatalmas félsziget azzal a két nagy
öböllel, mely bejáratát Aszófőnél jobbról-balról összeszoritja. A
falvak tornyai egymást érik közelben és távolban látásunk határain.
Messze-messze Somogy partjain kékellenek Boglár és Fonyód dombjai.
Ma virágzó fürdőtelepek. A mikor erdélyi barátaimmal ott jártam,
csak apró falvak, inkább csak népes puszták.</p>
<p>Ilyen látópont az akarattyai nagy szilfa mellől; – ilyen az
alsó-örsi kálvinista paplak napnyugatra néző <span class=
"pagenum"><a name="Page_284" id="Page_284">-284-</a></span>
ablakából. Nagy szépségekkel teljes óriási tájékot tár fel előttünk
mind a kettő. De ugy e kettőről, mint a többiről remek képet festő
nem alkothat. Szertelen keretben számlálhatlan részletet kellene
alakitania. A fényt és árnyékot lehetetlen volna jól beosztania A
távolságok és mélységek köde boritana be a képen mindent.</p>
<p>Ligethynek tökéletes érzéke volt ehhez s azért remek képein csak
egyes kiváló részletek nyertek művészi alakot. Száz külön képet
kellett volna festenie vagy sokkal többet, hogy a Balaton partjának
szépségeit, megközelitőleg vásznon örökitse meg. Egyszer régen
megmutattam neki Veszprém völgyét az Angyal vendéglőtől a
Zsidócsárda és Sashegy felé; – szük kis völgy, szerény patak, a Séd
folydogál rajta. De sziklái, ormai, fokai, kanyarulatai, épületei,
fái, omladékai oly tüneményesek még kisméretük daczára is, hogy
papirjaira ötven vázlatot vett föl, hogy a történelmileg hires
völgyet megörökitse. Pedig hát mi ez a nagy Balaton partjaihoz?
Szunyog a keselyü mellett.</p>
<p>Hanem hát van mégis látópont, mely várja művészét s melyről meg
lehet alkotni a világ legszebb tájképét. Ez a lovasi hegy s ezen is
az én legkedvesebb és legrégibb barátomnak, Mórocza Kálmánnak
szőlőhegyi kisded hajléka. A mint a hajlék ajtaján kilépünk: ott az
a látópont.</p>
<p>Lovas kicsiny falu, szük völgy torkolatán, alig ötven-hatvan
házból álló, alig látszik ki kerti fái közül Még temploma is
kicsiny. Alig nagyobb jókora fali <span class="pagenum"><a name=
"Page_285" id="Page_285">-285-</a></span> szekrénynél, a tornya is
olyan, mint hajdani legényes pipafödél, de régi az a templom. Azt
mondja a hagyomány, az elmult viharos századokban sokat viaskodtak
a kis templomon katholikusok és kálvinisták. Kétszer is volt egyik
felekezeté is, másiké is. A falu is régi, már Árpád-kori, már Szent
István-kori irások emlegetik. Erős jó magyar népe.</p>
<p>E kis falu mögött fekszik a lovasi hegy. Mögötte is, fölötte is,
Alsó-Örstől nyugotra, Felső-Örstől délre. Nem is magas a hegy,
tetejét és oldalait szőlők boritják, nyugati meredek oldalát a
völgy fölött erdő, sürü csalit, rókáknak fészke s erdei vad
madaraké.</p>
<p>A lovasi hegy észak felé magas fensik s határos a felső-örsi
Mike-palotával. Kerek hegyfok ez a száz forrás völgye fölött, nincs
is rajta egyéb, csak egy avult keresztfa, jámbor jó lelkek
állitották oda bizonyságképen arról, hogy annak a hegyfoknak, kerek
kődombnak története van. Van is. Hatalmas ur volt ott hét
nyolczszáz év előtt Mike ur, a Batthyány-nemzetség őse. Ennek állt
ott palotája. A palotának csak foszladozó alapfalait találhatni már
meg. Gyermekkoromban még némi faltöredékei fennállottak. Nyájőrzők,
képzelődő kincsásók, szőlőhegyi hajléképitők azóta már földúlták a
falakat. Valószinüleg Mike ur épittette a felső-örsi régi templomot
IV. Béla királyunk alatt a tatárjárás után. Az épitőművész
valószinüleg ugyanaz, a ki a budavári helyőrségi templomot is
épitette IV. Béla alatt. A két templom ugyanazon műterv szerint
épült. A budavári a király költségén s <span class=
"pagenum"><a name="Page_286" id="Page_286">-286-</a></span> ez a
templom jóval nagyobb; a felső-örsi Mike ur költségén. Csakhogy
Mike urnak több pénze volt, mint a királynak, az ő temploma sokkal
szebb és értékesebb műremek, mint a királyé. Az is lehet, hogy a
sok udvari léhütő kezén kallódott el a király pénze. Ősi
szokás.</p>
<p>Mike-palota dombjáról már látni arra a helyre, a hol száztiz év
előtt Szegedy Róza üldögélt, búsult és könyezett. Siratta lovagját,
a ki tőle elbujdosott, idegen országokba szállt s véres csaták
mezején játszott életével és az imádott hajadon szivével.</p>
<p>Édes emlékü öreg urambátyám volt Mórocza Dániel. Felső-örsi
birtokos s élete utolsó szakában ottani lakos. Negyven év óta
aluszsza örök álmát. Ő mutatta nekem először Szegedy Róza búsuló
helyét. Egykor vármegyém táblabirája s becsületbeli tiszti
vicefiskusa. Egy napon és egy órában kapta ezt a tisztséget Kocsi
Sebestyén Gáborral 1823-ban. Pedig zalavármegyei nemes volt, Csányi
László vértanunknak kortársa és jó barátja, Deák Ferencz
rendületlen hive s buzgó harczosa, a mikor a föld alatti és föld
feletti álnok erők és hatalmak a haza bölcsét le akarták szoritani
a közélet mezejéről. Mórocza Dániel kutatta ki először a
Mike-palotának, a felső-örsi prépostságnak s a gyönyörü templomnak
történetét.</p>
<p>Az ő hajléka volt az, a mely ott fekszik a lovasi hegy
látópontján. Most fiáé, Mórocza Kálmáné, a kivel együtt jártuk a
pápai kollégiumot, együtt jogászkodtunk, együtt patvaristáskodtunk
Veszprémben, együtt <span class="pagenum"><a name="Page_287" id=
"Page_287">-287-</a></span> akartunk belekeveredni az Almássy-féle
összeesküvésbe, egy időben viseltük a vármegye tisztét, ő a
magáéban, én az enyémben.</p>
<p>Együtt léptünk a birói pályára is. Ő megmaradt rajta, engem a
törvényhozás s az irói művészet csalfa ösztöne csakhamar
elcsábitott róla. Jó biró volt. Jobb birája nem is volt, nem is
lesz az országnak és semmiféle országnak. Olyan biró volt
járásában, a milyent én tartok tökéletes birónak. Le is apadt
pöreinek száma hat-hétszázról esztendőnkint hetven-nyolczvanra.
Igaz ember, hamis ember egyaránt tudta előre, mi lesz az itélet,
hát nem pörösködtek előtte hiába, csak a mikor az ostoba törvények
miatt kikerülhetetlen volt.</p>
<p>Erős vitám volt e miatt egykor Szilágyi Dezsővel, az
igazságügyek miniszterével. Sokszor véleményt kért tőlem tervei és
intézkedései felől hol előre, hol utólag. Egyszer előhozta, hogy a
kimutatásokból azt látja, Mórocza Kálmánnak nincs semmi dolga, alig
van előtte száz peres ügy, a veszprémi járásban pedig sok ezer van,
áthelyezi hát azt a birót, ha belenyugszik, Veszprémbe. Azt kérdem
tőle:</p>
<p>– Büntetés akar ez lenni, vagy jutalmazás?</p>
<p>Nagyot néz rám.</p>
<p>– Egyik se, hanem ha olyan jó biró, a milyennek mondod,
dolgozzék a nagy járásban.</p>
<p>Furcsa észjárás, igazán miniszteri.</p>
<p>A mikor az én barátom elfoglalta birói állását ezelőtt 36 évvel:
három ügyvéd volt járásában, harmincz <span class=
"pagenum"><a name="Page_288" id="Page_288">-288-</a></span> uzsorás
és száz meg száz furfangos üzérkedő. Járása nagy, falva sok, az
ország első balatoni fürdőtelepe, százezer apró szőlőbirtokrészlet
köröskörül s néhány év mulva minden ügyvéd elköltözött onnan,
minden uzsorás elment világgá s minden furfangos üzérkedő nekiment
a Balatonnak vagy a Bakonynak. Rend, béke és nyugalom lett az
emberek között.</p>
<p>Ilyen biró volt. Régen curiai biró lehetett volna. De elve volt:
nem kérni senkitől semmit. Elve volt: csak az érdem ad jogot az
előmenetelre, nem a tisztségben eltöltött idő s ha a kormányzók nem
veszik észre vagy nem becsülik meg az érdemet: az az ő
hitványságuk. Ő akkor se kér.</p>
<p>Ősi vármegyénk régi embere maradt, a mikor már királyi
táblabirónak csufolta is korszaka. Utóbb elbetegesedett, nyugalomba
vonult. De nyugdijának elintézése késett. Közbejött a birói
fizetések fölemelése. De ő hathatósan megsürgette az ügy
elintézését, azt adván okul, hogy a fölemelt fizetés után ugy se
fogadhatna el nyugdijat, mivelhogy ő a fölemelt fizetés mellett már
birói tisztet viselni nem akar. – Öreg bajtárs, téged se tart
bölcsnek ma már minden ember.</p>
<p>Kocsit, lovat tartott. Ugy illik magyar urhoz, ha nem gazdag is,
ha biró is. Ott van szőleje, hajléka, öröklött ősi tanyája a lovasi
hegyen, el nem hagyná a világért se. Szereti szőlejét és nemes
borait s szives barátsággal látja el látogatóit. A közdolgok közül
csak egyháza ügyeit intézi még nagy buzgósággal.</p>
<p>Mit érnek, mit nem érnek irodalmi dolgaim: e <span class=
"pagenum"><a name="Page_289" id="Page_289">-289-</a></span> fölött
nem töröm fejem, határoz e fölött nemzedékem. De ha érnek valamit,
följegyzem, hogy ezek egy részét a lovasi hegyen alkottam meg.
Legbecsesebb munkámnak »A nagy per« czimü könyvemet tartom, – ennek
harmadik kötete egészen ott készült.</p>
<p>Munkám közben pihenőül, erőgyüjtésül, le nem irható
gyönyörüségül, elnéztem a tájat. Egykor volt kedvem a
rajzolgatáshoz. Bohó ifju mindent megkisérel. Sokszor jutott
eszembe: ezért a tájért érdemes volna még egyszer mozgásba hozni a
rajzoló-szereket s talán az ecsetet is. Késő gondolat.</p>
<p>A lovasi hegyet jobbról mély völgy határolja. A felső-örsi
malomvölgy patakja s a lovasi Királykut patakja egyesülve csatangol
a völgy fenekén, gyönyörü kertek, árnyas szilvások között a faluig.
Az a Királykut alacsony sziklából kibuzogó forrásviz. A hagyomány
szerint fárasztó vadászat után ott pihent gyakran első királyunk, a
kit Szent István néven ismer a történet. Ha ez igaz: bizonyára ott
ütötte föl sátorát a Mórocza-hajlék közelében. Királynak való ez a
hely volt.</p>
<p>A patak elhagyja a falut és siet a Balaton felé. Utközben
malmokat hajt. Azokat a régi patakmalmokat, a melyeket árnyas fák,
virágos mezők, zöld legelők, sok szinben játszó, apróra hasitott
szántók vesznek körül. A táj határát balról elzárja az alsó-örsi
Somlyó hegye s maga a falu fehér egyházával s lakóházaival. Lent a
parton a fürdőtelep nyaralói és tornyos hajlékai. Előttünk a
Balaton, de tulsó partja messze, alig láthatni ködbe vesző vonalát.
Itt legszélesebb <span class="pagenum"><a name="Page_290" id=
"Page_290">-290-</a></span> a viz. Jobbról, napnyugatról Tihany
félszigete a határ. A látópont magas, alattunk fekszik az egész
világ a közelben is tiz faluval, száz uri nyaralóval s ezer
szőlőhegyi fehér hajlékkal. Mind vár, mind hí, mind mosolygó
arczczal ajánlja barátságát. S népe is olyan a tájnak, mint maga.
Szives, vidám és magyar.</p>
<p>Jól elmult harminczkét éve, mikor erdélyi barátaimmal arra
jártam. A mint a vasut elhagyja a szántódi révet, attól kezdve jó
szem megláthatja a lovasi hegy szives hajlékának fehér homlokát.
Barátaim figyelmét oda irányitottam. Gyulai Pál kifigurázott vele.
Ügyel is ő minden szőlőhegyi nyájas viskóra. Ők bizonyára
elfeledték ezt már, én el nem feledhetem.</p>
<hr class="chap" />
<div class="chapter"></div>
<p><span class="pagenum"><a name="Page_291" id=
"Page_291">-291-</a></span></p>
<h2>A VÉN KOLDUS TITKAI.</h2>
<p class="summary">(A keszthelyi vén koldus. – Eredete, nevelődése.
– Szerelmes Csúzy Máriába. – A leány hűtlen lesz, nagy urhoz megy
feleségül. – Kalandos hirek róla. – A rezneki kastélyba megy lakni.
– Régi imádója orvul meggyilkolja.)</p>
<p>A fürdőszolga, az öreg Körmendy beszélte el nekem ezt a
történetet Keszthelyen 1854-ben.</p>
<p>Valami husz esztendővel ezelőtt, 1834 körül, egy vén koldus
vetődött Keszthelyre. A Balatonra vezető utczának sarkán volt egy
egyszerü, szegletes, kis ablaku, festett kapuju, de tiszta
kisvárosi ház. Falusi háznak is beillett volna. A ház sarkánál
kerékvető kő volt elültetve. A vén koldus e kőre letelepedett;
minden nap délután, de ünnepnapokon délelőtt is e kövön
üldögélt.</p>
<p>E ház még megvolt akkor, magam is láttam a házat is, a koldust
is. Azóta negyvenhat év mult el. Tavaly ott jártam, kerestem a
házat, nem ismertem rá. De már az utczára is alig ismertem. A város
is változik, az ember is feled s bizony ma a keszthelyi fürdő
egészen más, mint 1854-ben volt.</p>
<p>Nagyon öreg ember volt a koldus. Néhány szál ősz <span class=
"pagenum"><a name="Page_292" id="Page_292">-292-</a></span> haj
lengett a homlokán. Két szeme beesett, az arcza redők sürü
fátyolával volt befödve. Csontos, reszkető kezével a botot is alig
tudta már fogni. A ház előtt, a hol üldögélt, melegebben sütött a
nap és enyhébben fujt a szél, mint másutt. Talán azért választotta
ezt a helyet. De akkor is ott ült, a mikor a déli nap heve forralta
a levegőt. Még a nyári nap sem forralta az ő kihült vérét.</p>
<p>Senki sem ismerte a vén koldus korát. Még a nevét sem.
Keszthelyre, ugy látszik, csak akkor került, mikor már a koldulás
volt a foglalkozása, kenyérkeresete. Hol élt, hogyan élt
annakelőtte, micsoda multja volt, hol töltötte fiatalságát, van-e,
volt-e rokonsága: senki sem tudta. Magábazárkózott ember volt,
senkivel se beszélt, hozzá se szólt senki. Koldulni se szóval
koldult. Ha valaki jószántából adott neki, elfogadta; ha nem kapott
semmit, azzal is beérte.</p>
<p>Az öreg Körmendy sokszor észrevette, hogy a vén koldus botjára
támaszkodva odabotorkált a fürdő hidjára, megállt a hidon, neki
támaszkodott a korlátfának s szemeit órákon át a viz egyetlen
pontjára szegezte. S gyakran e szavakat mormogta:</p>
<p>– Itt fürdött!</p>
<p>Egyszer megkérdezte tőle:</p>
<p>– Ki fürdött ott, öreg?</p>
<p>A vén koldus ránézett a fürdőszolgára. Ez is öreg legény volt
már, ennek is ősz volt már a haja. Bizalma egy pillanatra felébredt
s felelt neki.</p>
<p>– Ő fürdött itt, Csúzy Mária. <span class="pagenum"><a name=
"Page_293" id="Page_293">-293-</a></span></p>
<p>De többet ezután nem is szólt. Fogta botját s tovább
vánszorgott. Ment az utcza sarkára, a kerékvető sarokkőre, kolduló
helyére.</p>
<p>Csúzy Mária.</p>
<p>Ez a név ismeretlen volt azon a vidéken. Zalavármegyében éltek
ugyan Csúzyak, de ezek előkelők, gazdagok voltak, uradalmak és
milliók fölött rendelkeztek. Mária nevü nő ezek között alig volt; –
de ha lett volna is, mi köze lett volna ahhoz a vén koldusnak?</p>
<p>És mégis volt köze hozzá.</p>
<p>Régi történet ez, nagyon régi. Csakugyan volt valamikor ilyen
nevü asszony, csodálatos szép teremtés. Csúzy Máriát Bécsben is
ismerték és herczegek udvaroltak neki. De már hosszu emberélet mult
el azóta, hogy megölték rejtélyes módon. Kevés ember van már a
világon, a ki őt ismerhette. Ez csak nem lehetett az, a kiről az
öreg koldus emlékezett.</p>
<p>Pedig az volt az.</p>
<p>A vén koldus és a sugárzó szépség valaha ismerték egymást, sőt
szerelmesek voltak egymásba. Ez a szerelem határozott életük
fölött, haláluk fölött.</p>
<p>De kezdjük a dolgot az elején.</p>
<p>Az öreg koldus apja még a mult század végén gazdatisztje volt
gróf Festetich Györgynek, a Georgikon hires alapitójának. Megyeri
vagy Megyesi volt a neve, a fürdőszolga nem tudta, melyik név az
igazi.</p>
<p>Fiának jó nevelést adott. Maga a földesur, hires emberbarát és
műveltségterjesztő, a ki atyai szemekkel <span class=
"pagenum"><a name="Page_294" id="Page_294">-294-</a></span> nézte a
környezetében felbukkanó tehetségeket, nagylelküen gondoskodott az
eleven eszü fiu neveléséről.</p>
<p>Az ifju elvégezte a jogot és körülbelül husz esztendős lehetett
vagy talán idősebb is valamivel, mikor megismerkedett egy kedves,
szép, fiatal leánynyal, a ki szüleivel jött Keszthelyre fürdőzni.
Ott laktak abban a sarokházban, a mely előtt később a vén koldus
tanyát ütött.</p>
<p>Ez a leány volt Csúzy Mária. Hová valók voltak a szülei,
rokonságban állottak-e a zalamegyei gazdag Csúzyakkal: nem
tudom.</p>
<p>A leánynak is tetszett az ifju. A kis házikó lugasában sok édes
órát töltöttek együtt. Ha fürödni ment a leány, közel-távol mindig
nyomában volt az ifju. Boldog volt, ha csak láthatta is a gyönyörü
gyermeket. Mennyire irigykedett a vizre, a mely körülölelgette
tagjait és a fűre, a mely fölött kicsi lábai oly könnyedén
sikamlottak el.</p>
<p>Az ifju és a hajadon – a mint az már meg szokott történni – örök
hűséget esküdtek egymásnak. És a férfi vagy a leány – a mint az már
szintén meg szokott történni – elfeledte a hűségesküt.</p>
<p>Az ifju még nem házasodhatott, a leány azonban már eladó volt.
Két nyáron át tartott a boldogság, két télen át levelezgetett a
boldog szerelmes pár, azután nem kapott többé az ifju a leánytól
egy sort sem.</p>
<p>A leány férjhez ment.</p>
<p>Jó házasságot kötött. A ki elvette, nem volt már fiatal ember,
de jómódu, tekintélyes és egészséges. <span class=
"pagenum"><a name="Page_295" id="Page_295">-295-</a></span> Talán
nem szivesen ment hozzá, talán sirt és könyörgött a szüleinek, hogy
ne kényszeritsék: talán csak leányálom, gyermekszeszély volt az
egész szerelmi történet. Ki tudná azt most már megmondani? Elég az
hozzá, hogy férjhez ment és ezzel tönkretette rajongó kedvesének
egész életét. És az élet, a melyiket nyomorba, siralomba és
szégyenbe döntött, nagyon hosszu élet volt. Mikor én az öreg
koldust láttam, közelebb lehetett a kilenczvenhez, mint a
nyolczvanhoz.</p>
<p>Az ifju el akarta ölni magát is, Máriát is. Ehhez hozzá nem
férhetett, maga ellen nem sikerült a kisérlet. Azután pedig
kiolthatatlanná lett boszuvágya. Szenvedései a legrettentőbb boszu
tervét érlelték meg benne.</p>
<p>Közben multak az évek, az ifju boszuvágya nem csillapodott, de
nem találkozhatott Máriával.</p>
<p>Férje, Lázár, udvari tanácsos, méltóságos ur és az udvari
kanczellária referendáriusa volt, a ki Bécsbe vitte a fiatal
asszonyt és uri pompával vette körül. A fővárosi élet zajában,
nagyuri mód ölén, előkelő tisztelők körében hamar és könnyen
elfelejtette a szegény juristagyereket az urnő.</p>
<p>Nagyon szép volt és meghóditotta volna magát Napoleont is.
Effélét beszéltek is róla. Legnagyobb hóditása az volt, mikor
Batthyány Lajos herczeget is besorozta tisztelői közé. A herczeg
magas műveltségü és kiváló izlésü uriember volt. És állandó
látogatója lett a szép asszonynak. Az asszony boldognak érezte
magát, a világ mindenfélét sugdosott. Szövődött-e közöttük bensőbb
szerelmi viszony, kényes dolog volna <span class="pagenum"><a name=
"Page_296" id="Page_296">-296-</a></span> firtatni. Annyi bizonyos,
hogy a többi tisztelők egymásután maradoztak el és helyet csináltak
a herczegnek. Az is bizonyos, hogy a herczeg bizalmas baráti
társaságában kereste föl az asszony termeit. Többek közt lord
Bowring, nemzetünk és irodalmunk ismerője és becsülője is
meglátogatta néhányszor a herczeg társaságában Lázárék házát.</p>
<p>Lázár referendárius a mult korábbi század végének valamelyik
esztendejében halt meg. Vagyonát zilált viszonyok közt hagyta
hátra. A pazar háztartás és az asszonyi fényüzés tönkretették.
Halála után minden vagyona birói zár alá vétetett, a mi abban az
időben körülbelül annyit jelentett, mint manapság a csőd. Ugy
látszik, a herczeg talált rá módot, hogy a fiatal özvegy ezentul se
nélkülözze megszokott kényelmét.</p>
<p>Néhány évvel később azonban meghalt a herczeg és 1806-ban nagyon
is érezte az özvegy az elhagyatottságot, a melyben barátja halála
után maradt.</p>
<p>Helyzete azért nem volt kétségbeejtő. A fiatal Fülöp herczeg, a
ki akkor 25 esztendős volt, ugy vélte, hogy édes apja emléke iránt
tartozást ró le, ha bizalmas barátnőjét nem hagyja nyomorban.
Tisztességes évi járadékot rendelt neki s csak arra kérte, hogy
hagyja el Bécset, a melyet akkoriban különben is folytonosan
nyugtalanitottak a napoleoni háboruk.</p>
<p>Az asszony ezt elfogadta. A zalamegyei Reznekre vonult vissza.
Ez a falucska Alsó-Lendva környékén fekszik és abban az időben
Bernáth udvari ügyvivő tulajdona volt. Ezt a birtokot vette bérbe
az özvegy, <span class="pagenum"><a name="Page_297" id=
"Page_297">-297-</a></span> csinos gazdaságot folytatott s oda
bécsi cselédségének egy részét is magával vitte.</p>
<p>Hát az elfelejtett, megcsalatott, elárult fiatal emberrel mi
történt?</p>
<p>Az ifju akkor már idősebb férfivá lett és sem szülei, sem
rokonai, sem jó barátai nem törődtek már vele semmit. Régi
szeretőjét nem tudta elfelejteni soha. Átok és siralom volt az
élete. Hol az ivásnak adta magát, hol a csavargásnak. Ma itt volt,
holnap ott, többnyire olyan helyeken, a hol senki sem ismerte.
Élete elveszett, tanulmányait félbenhagyta, hivatásáról lemondott,
szülei kitagadták. Csak a boszuvágy tartotta benne az életet.</p>
<p>Nyomára jött, hol lakik régi, hűtlen kedvese. Odament Reznekre s
koldusruhában kikémlelte az urnő lakását s házi viszonyait.</p>
<p>Egy viharos novemberi estén, mikor már a cselédség is nyugovóra
tért, Lázárné még fönt virrasztott a szobájában és
pasziánsz-játékkal ölte az időt. A kártyák az asztalon kirakva
feküdtek előtte, azokból olvasgatta a mult és jövendő idők titkait.
Egyszerre kopogtatás hallatszik szobájának az udvarra néző ablakán.
Az ablak erős táblával volt elzárva.</p>
<p>Az asszony épen levelet várt valahonnan, azt hitte, a levélhordó
koczogtat. Kitárta az ablaktáblát és a fél ablakszárnyat is. A
rámeredő két szem minden idegét megrázta.</p>
<p>Ráismert első imádójára.</p>
<p>– Én vagyok, – mondotta a kelletlen vendég. – <span class=
"pagenum"><a name="Page_298" id="Page_298">-298-</a></span> Én
vagyok. Pokollá tetted az életemet. Régóta kereslek. Visszahoztam
hűségesküdet. De hogy soha többé meg ne szegjed: meghalsz!</p>
<p>Karabélyt rántott elő és az ablakon keresztül mellbe lőtte az
asszonyt. A golyó a szivig hatott. Az asszony meghalt egy sóhajtás,
egy rándulás nélkül. A vihar szárnyára vette a hűtlen nő lelkét s a
gyilkos átkait. De az eldurrant lövés hangját is magával vitte. A
cselédség, szomszédság semmit se vett észre és mikor reggelre kelve
a szobába léptek, ott feküdt a pasziánsz szépen az asztalon, az
asszony pedig szépen a szőnyegen. Nem mozdult egyik sem.</p>
<p>A gyilkost senki se látta többé. Nem sikerült nyomára jönni.
Éveken keresztül tartott a megyei vizsgálat, éveken keresztül
nyomoztak utána. Hiába!</p>
<p>Egyszer hire kelt, hogy 1848-ban Varasdon valami haldokló a
Lázárné gyilkosának vallotta magát gyónás közben. Ez is vakhir
volt.</p>
<p>Mindenféle gyanusitás kerekedett. Még a fiatal herczeget sem
kimélte meg az éretlen szóbeszéd.</p>
<p>Sok, sok időre, talán ötven esztendővel később jelent meg
Keszthelyen a vén koldus. Akkor már rég elfelejtették a
gyilkosságot, a fiatal juristára meg épen senki sem emlékezett
már.</p>
<p>A vén koldus kibékült istenével. Nem kinozta tovább már szivét
sem a szerelem, sem a boszu. Hiszen régen porrá vált már a hütlen
asszony. De azt a házat, a hol Máriát megismerte, azt a helyet, a
hol fürödni <span class="pagenum"><a name="Page_299" id=
"Page_299">-299-</a></span> szokott, nem tudta elfelejteni soha.
Pedig már agg volt, koldus volt s a sir szélére jutott.</p>
<p>Az lett büntetése, hogy nem tudott feledni.</p>
<p class="center">* * *</p>
<p>Ez az egyik változata annak a ködös, hagyományos regének,
melynek másik változatát az »A Nazarénusok« czimü müvemben »A tüzes
barát« szakasz folyamán beszéltem el, minthogy a későbbi kor
regélői a tüzes barát személyével is összekötötték.</p>
<hr class="chap" />
<div class="chapter"></div>
<p><span class="pagenum"><a name="Page_300" id=
"Page_300">-300-</a></span></p>
<h2>FELSŐ-EÖRS LIGETEIBEN.</h2>
<p class="summary">(Szegedy János felső-eörsi prépost. – Nem akarja
Szegedy Róza házasságát Kisfaludy Sándorral. – Az árva lányt
elviszi magához Felső-Eörsre. – A lány merengései. – A Mike-palota
omladékain.)</p>
<p>A Mike-palota se az már, a mi negyvenkét év előtt volt. Akkor
jártam meg, akkor néztem meg először. Akkor még sok faldarab
megvolt belőle. Téglái, kövei, faragványai ott hevertek szanaszét a
falromok közt. Gyikok, kigyók sütkéreztek a köveken. Apró, szelid,
tüzes szemük ott villogott. De a cserjék már megkezdték
hóditásukat. Bangita, szömörcze, fagyal, kökény, apró kőris és
cserfattyak már helyet foglaltak. A mohát, fülfűt, a mindenféle
kövi rózsát árnyékkal kezdték boritani. Vadrózsa gyümölcse,
kecskerágó virága már kezdte mutogatni aranyos és biboros
ragyogását.</p>
<p>Ma már nem ugy van. Kincskeresők összedöntögették a falromokat,
felturták az épület alapjait, gödröket és buczkákat ástak-hánytak a
vár régi udvarán s a természet is elboritotta erdőfátyolával az
egész Mike-palotát. A cserfattyak szálassá nőttek, az uj nemzedék
nem is tudja már, mi volt valamikor itten. Csak a hegy homlokának
<span class="pagenum"><a name="Page_301" id=
"Page_301">-301-</a></span> kis helye maradt kopaszon. Feszületet
állitott oda a buzgóság. Mintha temető lett volna itt valamikor. De
rég eltüntek innen már a holtak szellemei. Azt a várat még az
Árpád-királyok látták épnek, tündöklőnek. Az a feszület is
elkorhadt már. Körülötte pázsitfű, erdei virág, szöcskék
serege.</p>
<p>De mi volt hát az a Mike-palota? Hol feküdt az a vár s miről
volt nevezetes?</p>
<p>Azzal bizony mi nem törődünk, mikor épült, kik lakták, kik
voltak uraságai és szép asszonyai, s hova lettek s hol porladoznak
félezer év óta? Én ott csak Szegedy Róza nyomait kerestem.</p>
<p>Imádóját elvesztette a szűz. A délczeg testőr elment a csaták
mezejére. Hirt se hozott róla a nyugati szellő. Él-e, hal-e: azt se
tudta senki. Ah, az a gógánfai szerelmi viszály! A hajadon sziv
isteni haragja s a költő vad szenvedélye! Hány emlék, hány könyv,
hány imádság, mennyi bánat utána!</p>
<p>Kisfaludy Sándor eltünt. Hát Szegedy Róza hova lett?</p>
<p>A mi boldog emlékü Nagy Ivánunk, a mikor az ország nemeseinek
családi leszármazásait megirta, megemlékezett Szegedy Lászlóról is,
a ki ezelőtt közel kétszáz évvel született. S megemliti, hogy ennek
legifjabb fiát Jánosnak nevezték. De történetéről csak annyit
tudott, hogy pap volt.</p>
<p>Pap. Se több, se kevesebb, mint pap. Hol volt, mennyire
emelkedett, mikor élt, mikor halt meg: mindezt nem tudja. Pedig
ennek a papnak Szegedy Róza életében nagy szerepe, a költő sorsára
nagy <span class="pagenum"><a name="Page_302" id=
"Page_302">-302-</a></span> befolyása volt. Talán Kisfaludy, a
délczeg testőr, e pap nélkül sohase lett volna költővé.</p>
<p>Ez a pap unokatestvére volt Szegedy Ignácznak, Róza édesapjának.
Róza a család szemefénye, a pap a család tekintélye és bölcsesége.
A pap sehogyse akarta, hogy a költő Róza vőlegénye legyen. Minden
bölcseségével tiltotta a fiatalok barátságát.</p>
<p>A mikor Róza még kis leány volt, futkározó gyerek volt: akkor
lett Szegedy János felső-eörsi préposttá. Árpád-kori prépostság a
felső-eörsi. A prépost a Batthyány herczegek udvari gyóntatója. A
herczegek adományozzák a gazdag jutalmat. A Szegedy-nemzetség akkor
is hatalmas volt már, ebből a nemzetségből akartak prépostot.</p>
<p>A prépost jó pap s bőkezü derék magyar nemes ur volt. Gyönyörü,
tágas, kényelmes urilakot épitett Felső-Eörsön, mely ma is
prépostlakás. Itt lakott s itt is halt meg s bár a Szegedyek ősi
tanyáitól kissé messze esett, de azért az atyafilátogatást
szorgalmasan gyakorolta s Róza növekedésére gondosan ügyelt. A
leány ragyogó szépségétől s nemes lelki bájaitól a család
emelkedését várta. Ezért nem akarta, hogy Kisfaludy Sándor legyen a
férje.</p>
<p>Ember tervez, isten végez. Megtörtént a gógánfai
szerencsétlenség, s a mikor ennek hirére a prépost Rózához sietett,
a ragyogó szűz helyett szivetört leánykát talált, kinek arczán
hervadozóban voltak a rózsák, égszinkék szemeiből könyü
harmatozott, kebléből sóhajok törtek elő. De nem panaszkodott.
Keserü szó <span class="pagenum"><a name="Page_303" id=
"Page_303">-303-</a></span> nem hagyta el ajkát. Annál nagyobb volt
szenvedése. Akkor látott, akkor tudott meg a jó pap mindent. A két
szerető sziv elszakadt egymástól, de a leány szive halálos beteg
lett tőle. A jó pap óhajtása ugyan teljesült, a fiatalok nem lettek
egymásé, de azért az ő Rózája, az ő angyal huga mégse lett másé.
Szivét nem adta oda lépcsőül a család emelkedésére.</p>
<p>Leányszerelem elmulik, beteg sziv meggyógyul, idő és távollét
mindent megorvosol. Igy gondolkodott a bölcs pap.</p>
<p>Oh, bölcs pap, igazad van. Ha imádkozol, ha szent igét hirdetsz,
ha elsorvadt lelkeket ápolgatsz: igazad van. De Szegedy Rózánál
nincs igazad. Az ő szive, az ő szerelme a nemzet nagy költőjének
van fölszentelve, istenek vigyáznak arra.</p>
<p>Árva lett a szűz, apja, anyja elhalt. Akkor azt mondta a bölcs
pap Szegedy Rózának:</p>
<p>– Édes, jó leányom, én aranyos szentem, jőjj el hozzám, keress
vigasztalást az én hajlékomban. Istennek szentegyháza mellett,
Felső-Eörs ligeteiben, a tündöklő Balaton partján megtalálod
szivednek nyugalmát.</p>
<p>Igy került Szegedy Róza Felső-Eörsre.</p>
<p>A győri zárda, bécsi utazásai, Antónia öcscsének családi
boldogsága, magasrangu ifjak forró udvarlása mind nem tudták
szivének nyugalmát visszaadni. Csak Felső-Eörs ligeteiben volt
pihenése.</p>
<p>Ablaka az ősrégi gyönyörü templom ajtajára nézett. Keskeny utcza
választotta el tőle. Az egyházba menőket innen szokta nézni. Kivált
a lakodalmas népet, az <span class="pagenum"><a name="Page_304" id=
"Page_304">-304-</a></span> esküvő párokat, a deli vőlegényt, a
koszorús, fátyolos menyasszonyt, a vidám közönséget. Imát rebegett
a a házasulók boldogságáért. Hol az ő boldogsága? Hova tünt el?
Eltünt-e örökre vagy még visszatér valaha?</p>
<p>Bátyjának udvara gyümölcsösre dőlt, a gyümölcsös mélységes
völgyre. Ez a Malomvölgy. Ma is olyan, mint Szegedy Róza idejében.
Lent a mélyben malom. Örökös zúgása, mintha az ő lelkének örökös
háborgása volna. Mégis jól esett neki az őrlők dala. Fent a
gyümölcsös peremén kopasz szikla. Mintha ülőhelynek alkotta volna a
természet. Leült a sziklákra. Végig-végignézett a mély, sötét
völgyön ott a lábai alatt. Körülötte gerlék búgtak, rigó és
fülemiledal édes hangja zengett. Minden élt, örült, fénylett,
ragyogott körülötte. Csak az ő lelke volt bágyadt és alkonyodó.</p>
<p>– Szivem oly teli van, oh, oly igen csordultig teli; s én oly
magánosan, oly csupán egyedül vagyok ebben a szép világban! Senkim
sincs, a kiben bizhatnám, a kivel szivemnek névtelen érzéseit
közölhetném!</p>
<p>E szavakat irja Kisfaludyhoz innen egyik márczius 26-ikán kelt
levelében.</p>
<p>Gyakran fölkereste inasa kiséretében a Mike-palotát. Képzelete,
ábrándjai még szabadabban szállongtak ott.</p>
<p>Elnézett végig a szemközti hegyeken. Az erdei legelésző gulyának
méla kolomphangja ütődött füleihez. Még akkor kecskenyájak
legelésztek a hegy oldalán. A Mike-palota körül is. A ficzánkoló
kedves gödölyék odamentek hozzá s ott ugrándoztak körülötte. A
hideg <span class="pagenum"><a name="Page_305" id=
"Page_305">-305-</a></span> szemü anyakecske mereven nézett rá, de
a gödölyéit nem féltette tőle. Oly szelid volt hozzá minden s az ő
lelke oly borús.</p>
<p>Csodálatos tünemény innen a Balaton. Ott lábai alatt a
mélységben az égnek tükre. Túl, messze-messze a veszprémi és
somogyi partok ködös halmai. Néha a jegenyefák sorai is
odamosolyognak hozzá. Minő öröm volna odaszállni. Ha szárnya volna,
mint a madárnak. És szállna messze, tovább, mindig tovább, örökre
elszállna, soha vissza nem térne, el a végtelenbe, el az
enyészetbe, el a délczeg testőr forró keblére!</p>
<p>Elpirul még a gondolatra is. De pillanatonkint oly édes az
ábránd. Vétek-e az? Könnyei lassan peregnek. Az örökre eltünt
boldogságnak emléke is mély fájdalom.</p>
<p>Elnézegette a vár omladékait. Hajdan volt ura a várnak. Ősz,
öreg, de még mindig daliás termet. Mellette az urnő, nagy szépség
nyomai komoly arczán. Ott a lányka is. Ragyog, nevet, játszik,
boldog. Szive most még alszik, de imádók röpködnek körülötte,
körülrajozzák édes szavakkal. Oh, mily boldog az a sziv, mely még
alszik, melynek a szerelem még föl nem zavarta nyugalmát. Mily
boldog volt ő is a badacsonyi szüretig, a szigligeti kirándulásig,
a Rostyéknál való első találkozásig!</p>
<p>Hát a várur örököse hol van? Bizonyosan a csatában, királya
oldalán, török-tatár ellen. Miként az ő lovagja, az ő szivének
hőse, az ő boldogtalan szerelmének örökre eltünt vőlegénye. De amaz
még hazajön. Erősen, büszkén, délczegen. Sebhely az arczán,
<span class="pagenum"><a name="Page_306" id=
"Page_306">-306-</a></span> de alig-alig látszik. Olvasta ő,
hallotta ő. Azután hazahozza piruló menyasszonyát s boldogan töltik
napjaikat, éveiket, gömbölyü arczu, vidám gyermek sereg körülöttük.
Száz alakban röpködtek lelke előtt az ábrándok. Boldogság
mindenütt, csak ő az, a ki elvesztette boldogságát.</p>
<p>Van egy komornája. Bécsi származásu, mivelt nemes leányka. Még
1792-ben került hozzá, a mikor ő már felnőtt leányka volt, tizenhét
éves, de a mikor Kisfaludyt alig ismerte. Ez is kisérni szokta
bolyongásai közt a ligetekben. Idősebb, mint ő, de rajongással
szereti urnőjét. Olvasmányaik közösek. Ah, ez a komorna nagy
szerencséje. Ért és érez. Rejtett szavakban ezzel közli szive
minden titkát s ez minden szóra megtalálja az igaz és gyöngéd
feleletet. Mellette maradt férjhez meneteléig. Bátyja, a prépost is
nagyon megkedvelte.</p>
<p>Enyhül a fájdalom, ha szóba lehet önteni s ha rokonsziv is
együtt érzi azt.</p>
<p>Elballagtak gyakran a Királykúthoz is. Másik szakadékos völgyön
van a sziklából ömlő forrás, melynek Királykút a neve. Ez a völgy
összeszakad a Malomvölgygyel. Partjai erdősek. Gyalogút is, kocsiút
is vezet a forráshoz. A hagyomány szerint az első magyar király,
Szent István e forrásnál pihent gyakran, mikor e tájon
vadászgatott. Azért nevezik Királykútnak.</p>
<p>Pihenj meg te is, ragyogó szűz! Szünjék fájdalmad, enyhüljön
bánatod. Megtér majd deli vőlegényed s keserü fájdalmaidért méltó
jutalmat nyersz. Megérdemled. Igazán szerettél, s szerelmed hű volt
életben, halálban.</p>
<hr class="chap" />
<div class="chapter"></div>
<p><span class="pagenum"><a name="Page_307" id=
"Page_307">-307-</a></span></p>
<h2>AZ ÉN TAVALYI KARÁCSONYOM.</h2>
<p class="summary">(Elvesztettem életem társát. – Jobb asszony még
soha nem volt. – Gazdaságom ő vezette. – Halálos betegségbe esik. –
Kedves testvér ápolja a Lorántffy Zsuzsánna-egyletből. – Sóhajtása
édesanyjához, imája az Üdvözitőhöz. – Boldogságos halála.)</p>
<p>Az 1905-ik évi karácsony az én tavalyi karácsonyom. Akkor
vesztettem el életem társát, édes jó feleségemet.</p>
<p>Magándolog. Közdolgaimról sokat irtam, magándolgomról soha. Most
arról irok. Rövid leszek, mert a történet rövid. Jó lelkek, nemes
szivek érző idegét mégis mozgásba hozza.</p>
<p>Az almádi Balaton ragyogó tükrén ismertem meg az ifju lánykát.
Fiatal volt, üde és jókedvü. Egészséges, piros, szerény és nemes.
Ugy éreztem, a gondviselés összeszánt bennünket.</p>
<p>Almádinak akkor még nem Balaton-Almádi volt a neve, hanem csak
Almádi. Nem is volt országos hirü fürdőtelep, csak szegényes
szőlőtelep. Mostani 75 villájából nem volt még egy se. Vörösberényi
lakosok s veszprémi iparosok birták a szőlőket egyszerü kisded
szőlőhegyi hajlékokkal. De nyáron át már a veszprémiek le szoktak
oda járni fürödni. A módosabbak <span class="pagenum"><a name=
"Page_308" id="Page_308">-308-</a></span> kocsin, mások gyalog. Én
gyalog jártam. Tizenötezer lépés volt lakásomtól a Balatonig.
Kellemes séta fiatalembernek.</p>
<p>Elvégre 1867-ben összekeltünk.</p>
<p>Szegények voltunk: igy mondaná a közbeszéd. Ő rá is kis örökség
nézett, de élt jó apja s éltek testvérei. Osztozásról szó sem
lehetett. Én rám se nézett nagy örökség s nekem is éltek szülőim és
testvéreim. De nem is osztozkodtam volna velük. Hiszen én már
tisztviselő voltam a vármegyénél. Micsoda szégyen lett volna a
szülői vagyon vagy segitség után ásitoznom.</p>
<p>Hatvan forint volt havi fizetésem. Lassankint fölemelkedett
hetvenöt forintra. Kis fizetés, nagy fizetés: e fölött nem
tünődtünk. Nekünk elég volt. Ebből éltünk, adósságot nem
csináltunk.</p>
<p>Harminczhét esztendeig éltünk boldog egyetértésben és
egészségben. Szerezgettünk is.</p>
<p>Kisfaludy Sándor, a nagy költő, azt irja egyik töredékes
végrendeletében Szegedy Rózáról:</p>
<p>– Csekély szerzeményeimet iparkodásom mellett leginkább az ő hiv
szeretetének, segedelmének, maga megvonásának és okos
gazdasszonyságának köszönhetem!</p>
<p>Ime Szegedy Róza!</p>
<p>Ilyen volt az én szerény feleségem is. Jobb asszony és jobb
gazdasszony nem volt a földön. Egyébként nem akarom ama dicső
emlékü nőhöz hasonlitani.</p>
<p>Harminczhét évi boldog házasság után jobb mellében az
ugynevezett rák-betegség támadt. <span class="pagenum"><a name=
"Page_309" id="Page_309">-309-</a></span></p>
<p>Iszonyu betegség. Se okát, se orvosságát nem ismeri a tudomány.
Bizunk, remélünk a jövőben, de eddig még nem ismeri.</p>
<p>Szegény szenvedő jó asszony! Talán későn szánta el magát a
műtétre. A Vörös Kereszt-kórházban kezelték és ápolták. Tudós
orvosok, szives ápolók. Némi könnyebbülés, talán némi halasztás
volt az eredmény, semmi gyógyulás.</p>
<p>Szilárd volt akarata, nagy életereje, meg nem törhető
gondossága. Az 1904-ik évet még gazdaságunk s háztartásunk
vezetésével töltötte.</p>
<p>Utóbb ágynak esett. Kórházba nem ment, engem elhagyni nem akart,
a házvezetés gondjaitól utolsó leheletig meg akart kimélni. Még
idegen ápolót se akart a házba ereszteni.</p>
<p>Megépitette sirboltját a veszprémi temetőben. Még ezt se akarta
velem tudatni. Nem akart vele fájdalmat okozni. Mikor még tehette,
megjelölte a sirbolt helyét s alkalmas épitőmesterekkel,
kőfaragókkal elkészittette örökös nyugvó helyét. Hogy nekem ne
legyen erre is gondom és költségem, ha majdan oda költözik. Csak
halála napján tudtam meg.</p>
<p>Az utolsó két hónapig magam ápoltam. Ágyunk egymás mellett.
Nappal a munka, éjjel az ápolás gondja. De én szives nyugodtsággal
viseltem ezt a gondot.</p>
<p>Végre talán észrevette bágyadtságomat, rendes ápolót kért s
engem más szobába rendelt. Szomoru jelenet volt, a mikor arra kért,
bocsássak meg neki, a miért <span class="pagenum"><a name=
"Page_310" id="Page_310">-310-</a></span> egész életünkön át
gyakori betegségével nekem annyi bánatot okozott.</p>
<p>Isteni lélek – én bocsássak meg ő neki!</p>
<p>A Lorántffy Zsuzsánna-egylet adott ápolónőt. Róza testvért adta,
a kinek a hivatalos neve »kedves testvér«. Piros pozsgás, mosolygó
arczu fiatal hajadon. Isten áldása volt ő rajtunk. Szegény haldokló
nőm határtalanul megszerette. Nehéz tisztét ez a kedves testvér
fáradhatatlan buzgósággal, szives készséggel teljesitette. Állandó
segitségére voltak rokonnők s leánykori barátnők s idegenek is, de
az ápolást csak akkor engedte át másnak, a mikor lerogyott a
kimerültség miatt.</p>
<p>Megkisérlettük a Röntgen-sugarakat. Tudós férfiak ajánlották, jó
lesz megkisérteni. Megszereztem a gépeket, odaállitottuk az ágy
mellé. A kisérteties fény engem is megijesztett. De ez se használt.
Csak ujabb rettenetes fájdalmakat okozott. Talán el is késtünk,
talán ugy se tud használni.</p>
<p>Az utolsó napok és éjszakák sok fájdalmat okoztak
mindenkinek.</p>
<p>Esténkint elbucsuzott orvosától, nem hitte, hogy megéri a
reggelt. Megköszönte fáradozásait s megkérte, bocsásson meg, hogy
ennyi gondot okozott neki.</p>
<p>Volt egy kedves rokona, asszonyöcscse; – magához kérette, minden
fölösleges ruhanemüjét vele eladatta, pénzbeli végső rendelkezéseit
maga teljesitette. Uj csipkés, fekete selyemruhát
félretétetett.</p>
<p>– Ebben temessetek el! <span class="pagenum"><a name="Page_311"
id="Page_311">-311-</a></span></p>
<p>Az ápoló kedves testvérnek meghagyta, hogy temetésén ott legyen,
koporsóját Veszprémbe kisérje s két szemével nézze, a mikor őt a
sirbolt mélyében elhelyezik s a sirbolt fedő kövét ismét
helyreteszik.</p>
<p>Az utolsó éjszaka szentirásbeli jelenet volt. Sohase tudtam
elmondani senkinek: mellem elszorult, hangom elfuladt, ha el
akartam mondani. Egy év mulva most már le tudom irni.</p>
<p>Éjfélig nem aludt, fájdalmai voltak.</p>
<p>Egy óra tájon, mintha fény vette volna körül arczát. Az ég felé
nézett s e szavakat mondá:</p>
<p>– Mamám, édes jó mamám, csókolj meg!</p>
<p>Édesanyja negyven év előtt halt meg, csak arczképét őrizte
azóta.</p>
<p>De a nagybetegnek lelke az élet és halál révén járt már s
visszarévedezett leánykori multjába s benézett az örök jövendőbe.
Végtelenül szerette édesanyját.</p>
<p>Anyai csók!</p>
<p>Ki irhatná le: mi az? A haldokló bizonyára szentül hitte, hogy
őt csak az anyai csók tudja meggyógyitani. Az menti meg csak
kinjaitól, talán az emeli föl édesanyjához, a mennyei szentek
seregébe!</p>
<p>Három és négy óra közt odafordult a kedves testvérhez:</p>
<p>– Micsoda nap van ma?</p>
<p>– Ma szent karácsony napja van.</p>
<p>– Mi történik e napon?</p>
<p>– Ma született meg a kis Jézus, a mi üdvözitőnk. Ma jött el
értünk, hogy megváltsa a bünös emberiséget. <span class=
"pagenum"><a name="Page_312" id="Page_312">-312-</a></span></p>
<p>A haldokló arcza nyugodt lett. Mintha kissé gondolkozott volna,
azután igy szólt:</p>
<p>– Talán én értem is eljött a mi üdvözitőnk! Kedves testvér,
imádkozzunk, váltson meg engem is, vegyen magához.</p>
<p>A kedves testvér imára rakta össze a haldokló kezecskéit s imára
kulcsolta a maga kezét is. S könyörögtek Istenhez s egyszülött
fiához, Jézus Krisztushoz, hogy váltsa meg a haldoklót.</p>
<p>Többen voltak a szobában kettőjükön kivül. Ott volt a másik
ápolónő, a szobalány, a házmester. Én a szomszéd szobában félig
öltözötten. Nem birtam e jelenetet. A függő villanylámpára fátyol
volt téve, ne legyen vakitó fény a szobában. Mindenki sirt, alig
tudta elfojtani zokogását. Pedig nem volt szabad. De észrevette a
beteg mégis.</p>
<p>– Ne sirjatok, most aluszom!</p>
<p>Elaludt.</p>
<p>Alvása közben csoda történt.</p>
<p>Arczáról elmult a fájdalomnak, a szenvedéseknek, az előrehaladt
életkornak minden különös jele. Lesoványodott arcza olyan lett,
mint menyasszony korában, épp oly szelid, ifju, mosolygó és szende,
mint harminczkilencz év előtt.</p>
<p>Nem mozdult többet. Nyugodtan, édesen aludt reggeli nyolcz
óráig. Az édesanya csókja s a Megváltóhoz intézett imádság akkor
lett foganatossá. Akkor jelentette az orvos:</p>
<p>– Meghalt! <span class="pagenum"><a name="Page_313" id=
"Page_313">-313-</a></span></p>
<p>De édes mosolygó menyasszonyi arcza megmaradt változatlanul. A
mikor a ravatalon feküdt a koporsóban, diszes fekete, csipkés
selyemruhájában, rózsák és virágok köröskörül, viaszfáklyák szomoru
ragyogása a fekete falak között, oly sokan felsóhajtottak:</p>
<p>– Nem halott ez!</p>
<p>… Ez volt az én tavalyi karácsonyom.</p>
<hr class="chap" />
<div class="chapter"></div>
<p><span class="pagenum"><a name="Page_314" id=
"Page_314">-314-</a></span></p>
<p><span class="pagenum"><a name="Page_315" id="Page_315"><br />
-315-</a></span></p>
<h2>TARTALOMJEGYZÉK.</h2>
<ul class="TOC">
<li>Szegedy Róza halála.</li>
<li class="li2"><span class="roman">I.</span> (Betegeskedése,
szobái, áhitatos lelke, szent képecskéi. – Kik látogatták halálos
betegségében? – Utolsó szavai. – Szegedy Róza kertecskéje. – Mit
bizonyit a halotti anyakönyv?) <span class="ralign"><a href=
"#Page_1">1</a></span></li>
<li class="li2"><span class="roman">II.</span> (A temetés. – Az
öltöztetők. – Kik voltak a temetésen? – Utolsó rendelkezése? – Hol
feküdt első sirja? – Látogatásaim sirjánál. – Most már férje
mellett pihennek hamvai.) <span class="ralign"><a href=
"#Page_14">14</a></span></li>
<li>A sümegi kékfestő.</li>
<li class="li2"><span class="roman">I.</span> (Mi a gazdaság? –
Magyar irók, magyar költők hogy vannak a gazdasággal. – Mire
oktatnak a tanitók? – Eötvös József báró és Wodiáner bankár. –
Bugyli kutyánk és takarékpénztára. – Ki a gazdag, ki az ur? –
Salamon Ferencz aranypénz-buvárlata.) <span class="ralign"><a href=
"#Page_25">25</a></span></li>
<li class="li2"><span class="roman">II.</span> (A sümegi kékfestő
és fia. – A gyolcsos tót. – A nadrágszij természetrajza. – Janó, a
tót legény. – A kékfestő fia vándorutra megy. – Mit talált a
gyolcsos tótnál? – Beállott hozzá takácslegénynek. – Versenyre
száll gróf Révayval a szép tót leány kezéért. – Miként győzi le a
grófot?) <span class="ralign"><a href="#Page_37">37</a></span></li>
<li class="li2"><span class="roman">III.</span> (Nőtlen ember nem
takarit. – Házassági szerződés a tót leánynyal. – A régi pénzek
számitása. – A dögbőr története. – A széna zab szállitása. – A
meggazdagodás törvényei. – A kékfestő elveszit harminczezer
forintot. – Öngyilkos akar lenni. – Összejön Inkey Kázmérral s
elutazik idegen országokba. – Mit tapasztal Londonban? – Az indigo.
– A Charwood és Owen-ház. – Szóba se áll a kékfestővel.)
<span class="ralign"><a href="#Page_58">58</a></span></li>
<li><span class="pagenum"><a name="Page_316" id=
"Page_316">-316-</a></span></li>
<li class="li2"><span class="roman">IV.</span> (A kékfestő megkezdi
a borüzletet is. – A somlyói szőlő története. – Szűz Mária
csodatevő képe száll a kis-czelli templomba. – A hagyományok. –
Saáry Ferencz uram pajkossága és pöre. – Oda lesz a badacsonyi
szőlő. – Miként szerzi ezt meg a kékfestő.) <span class=
"ralign"><a href="#Page_79">79</a></span></li>
<li class="li2"><span class="roman">V.</span> (Gréger Miksa
története. – Jön az angol Badacsonyba. – A lipcsei kaland. – A
kékfestő elhozza Metternich herczeg rajnai pinczemesterét Sümegre.
– Fejedelmi adományokban részesiti Sümeg városát.) <span class=
"ralign"><a href="#Page_92">92</a></span></li>
<li>A Darnay-gyüjtemény.</li>
<li class="li2"><span class="roman">I.</span> (Szent-Mártoni Darnay
Kálmán. – Nagy elődei Magyarországban. – A hédervári gyüjtemény. –
Kubinyi Ferencz losonczi kincsei. – A Fejérváry-muzeum. – A
Jankovich-féle gyüjtemény mérhetetlen gazdagsága. – A Horgosi
Kárász, – a Ráth György – és a gróf Kreith-féle gyüjtések. – Miként
törekedtem báró Bánffy miniszterelnök óralánczára csecsebecsét
keresni?) <span class="ralign"><a href=
"#Page_104">104</a></span></li>
<li class="li2"><span class="roman">II.</span> (Szent Imre herczeg
boglára. – Az én véletlen gyüjteményem. – Miből áll Darnay
muzeumának gazdagsága? – A muzeum épülete és látogatói. – Miként
oltja Darnay a nép lelkébe a magasabb miveltséget? – Sikerei. – Ne
találja meg régi sarkantyujának felemását.) <span class=
"ralign"><a href="#Page_115">115</a></span></li>
<li>Hazádnak rendületlenül…</li>
<li class="li2"><span class="roman">I.</span> (Mi a jurátus? – Mi
volt 1844-ben a jurátus? – Hollinger uram pozsonyi kávéháza. –
Ismerjük-e igazán saját hazánkat? – A szegény kálvinista diák. – A
hét jurátus szövetsége. – Ung-, Borsod-, Zemplén-, Torna-, Gömör-,
Zólyom vármegyék jurátusai. – Uti rend. – Mi a különbség a
gyorsvonaton utazás és a gyalog utazás közt?) <span class=
"ralign"><a href="#Page_123">123</a></span></li>
<li class="li2"><span class="roman">II.</span> (A győri
Napoleon-emlék. – Pannonhalmának szentséges hagyománya. – A
désmaispán. – Pater Prior Félix. – Pater Maurus Czinár. – Pater
Nikolaus Sárkány. – A Szózat a szent falak közt. – A suúri német
barát. – Miként oktatta meg az igazságra Veszprémvármegye a német
barátot? – Csesznek vára. – A zirczi vendéglátás. – A régi
Balaton-Füred. – Hová lett a régi nemzeti szinház. – A tihanyi
visszhang.) <span class="ralign"><a href=
"#Page_136">136</a></span></li>
<li class="li2"><span class="roman">III.</span> (A vérkúti fürdő. –
Sietős Gábor uram. – A köppöly. – A vérkúti csárdás. – Somogyi
Benjámin tiszteletes ur. – A monoszlói szép napok. – Vörösmarty
Szózatának története, szövege és zenéje. – A bajor szőlőnek a
világon nincsen párja. – A monoszlói visszhang.) <span class=
"ralign"><a href="#Page_156">156</a></span></li>
<li><span class="pagenum"><a name="Page_317" id=
"Page_317">-317-</a></span></li>
<li class="li2"><span class="roman">IV.</span> (A bácsi hegy
hágóján. – Csobáncz várának hagyománya. – A szigligeti
szúnyogveszedelem. – Keszthely és Kehida. – Föl Tátika várába. –
Rezy Sándornak és szerelmesének bús története. – A tátikai
márvány-emlék. – A messzelátó. – Kegyetlen záporeső. – Bőrig
áznak.) <span class="ralign"><a href=
"#Page_173">173</a></span></li>
<li class="li2"><span class="roman">V.</span> (Látogatás a nagy
költőnél, Kisfaludy Sándornál. – A társalgás. – A nagy ember
mindent tud. – Hol szerezte tudását? – Somlyó hegye. – Mit dalol
róla Vörösmarty lantja? – Kik küldtek bort a Szózat költőjének? –
Somlyó szépségeinek nincsen másuk. – Mily gondolat születik a
puszta várban?) <span class="ralign"><a href=
"#Page_189">189</a></span></li>
<li class="li2"><span class="roman">VI.</span> (A hét magyar ifju
gondolata. – Pápa, Szili-Sárkány, Czenk, Kis-Marton. – A börtönügyi
tanulságok Fraknó várában. – Hazatérés. – Az ifjak története
egyénenként.) <span class="ralign"><a href=
"#Page_205">205</a></span></li>
<li>Ki ád többet érte?</li>
<li class="li2">(Kisfaludy Sándornak se gyermekei, se végrendelete
nem volt. – A leltári összeirás. – Nemzetsége. – Könyvtára. –
Ruházata. – A kótya-vetye.) <span class="ralign"><a href=
"#Page_215">215</a></span></li>
<li>Nagy Miklósról.</li>
<li class="li2">(Mikor ismerkedtem meg vele? – Alakja és jelleme. –
Miként gondolkodott a sajtóról? – Gondossága a szerkesztésben. –
Miként lettem iróvá az ő buzditására.) <span class=
"ralign"><a href="#Page_223">223</a></span></li>
<li>Hazafelé.</li>
<li class="li2"><span class="roman">I.</span> (Ki ér nekünk többet:
Goethe-e vagy Kisfaludy Sándor? – Hol búcsuzott el Berzsenyi
Kemenesaljától? – A követválasztási falragasz. – A Héviz története.
– A két nagy pap. – Az akadémikus Nagy János. – Miért nem
választott akadémiai tagot soha?) <span class="ralign"><a href=
"#Page_232">232</a></span></li>
<li class="li2"><span class="roman">II.</span> (Az iszap. – Az
iszapfürdő világcsalás. – Mi az iszap? – Nagy hátrányai. – Szendrey
hagyománya Szegedy Rózáról. – Balatonra magyar!) <span class=
"ralign"><a href="#Page_245">245</a></span></li>
<li>A két temető.</li>
<li class="li2"><span class="roman">I.</span> (Balaton Udvari és
vidéke. – Melyik temető tetszik nekem legjobban? – A szivalaku
sirkő története. – Kiket találtam a sirok alatt? – Miként kerültek
oda?) <span class="ralign"><a href="#Page_256">256</a></span></li>
<li><span class="pagenum"><a name="Page_318" id=
"Page_318">-318-</a></span></li>
<li class="li2"><span class="roman">II.</span> (A paplak. – A vén
pap és felesége. – A szoba berendezése. – Mit csináltak a pápai
diákok 1848-ban? – A világosi fegyverlerakás. – Szentirmay József
urrá teszi a kálvinista papot. – A legszomorúbb temető.)
<span class="ralign"><a href="#Page_264">264</a></span></li>
<li>A Balaton hátán.</li>
<li class="li2">(Baksay Sándor levele. – Bogdán-Szabó Lajos, a
kinek életét gróf Károlyi Gábor megmentette, a mikor született. –
Szőke Gábor esete. – Dőry János a Balaton hátán. – Mire lenne jó? –
Veres Sándor bujdosó és a várnai basa tanácskozása.) <span class=
"ralign"><a href="#Page_272">272</a></span></li>
<li>A lovasi hegyen.</li>
<li class="li2">(A Balaton tájképi szépségei. – A Lesencze völgye a
balaton-györöki fordulóról. – A bácsi hegy hágójáról. – Az
akarattyai szilfa mellől. – Lovas falu. – A Mike-palota. – Hol
siratta eltünt lovagját Szegedy Róza. – Mórocza Kálmán és élete
története. – Tökéletes biró. – Vitám Szilágyi Dezsővel miatta. – A
Balaton szépsége az ő hajlékából. – Itt irtam sok munkámat.)
<span class="ralign"><a href="#Page_280">280</a></span></li>
<li>A vén koldus titkai.</li>
<li class="li2">(A keszthelyi vén koldus. – Eredete, nevelődése. –
Szerelmes Csúzy Máriába. – A leány hűtlen lesz, nagy urhoz megy
feleségül. – Kalandos hirek róla. – A rezneki kastélyba megy lakni.
– Régi imádója orvul meggyilkolja.) <span class="ralign"><a href=
"#Page_291">291</a></span></li>
<li>Felső-Eörs ligeteiben.</li>
<li class="li2">(Szegedy János felső-eörsi prépost. – Nem akarja
Szegedy Róza házasságát Kisfaludy Sándorral. – Az árva lányt
elviszi magához Felső-Eörsre. – A lány merengései. – A Mike-palota
omladékain.) <span class="ralign"><a href=
"#Page_300">300</a></span></li>
<li>Az én tavalyi karácsonyom.</li>
<li class="li2">(Elvesztettem életem társát. – Jobb asszony még
soha nem volt. – Gazdaságom ő vezette. – Halálos betegségbe esik. –
Kedves testvér ápolja a Lorántffy Zsuzsánna-egyletből. – Sóhajtása
édesanyjához, imája az Üdvözitőhöz. – Boldogságos halála.)
<span class="ralign"><a href="#Page_307">307</a></span></li>
</ul>
<hr class="chap" />
<div class="chapter"></div>
<div class="transnote">
<p class="center"><span class="caption">Javítások.</span></p>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table summary="Javítások">
<tr>
<td class="tdr"><a href="#Page_90">90</a></td>
<td>nyáron ís</td>
<td>nyáron is</td>
</tr>
<tr>
<td class="tdr"><a href="#Page_113">113</a></td>
<td>ítt a helye</td>
<td>itt a helye</td>
</tr>
<tr>
<td class="tdr"><a href="#Page_114">114</a></td>
<td>alatt vő sziklák</td>
<td>alatt fekvő sziklák</td>
</tr>
<tr>
<td class="tdr"><a href="#Page_119">119</a></td>
<td>maga lyesen</td>
<td>maga személyesen</td>
</tr>
<tr>
<td class="tdr"><a href="#Page_119">119</a></td>
<td>népvándoriás</td>
<td>népvándorlás</td>
</tr>
<tr>
<td class="tdr"><a href="#Page_119">119</a></td>
<td>tartott me szállva</td>
<td>tartott megszállva</td>
</tr>
<tr>
<td class="tdr"><a href="#Page_157">157</a></td>
<td>Alkonyat felá</td>
<td>Alkonyat felé</td>
</tr>
<tr>
<td class="tdr"><a href="#Page_269">269</a></td>
<td>legszegényebbb</td>
<td>legszegényebb</td>
</tr>
<tr>
<td class="tdr"><a href="#Page_291">291</a></td>
<td>negvenhat év</td>
<td>negyvenhat év</td>
</tr>
</table>
</div>
<div style='display:block; margin-top:4em'>*** END OF THE PROJECT GUTENBERG EBOOK A BALATONI UTAZÁS VÉGE ***</div>
<div style='text-align:left'>

<div style='display:block; margin:1em 0'>
Updated editions will replace the previous one&#8212;the old editions will
be renamed.
</div>

<div style='display:block; margin:1em 0'>
Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg&#8482; electronic works to protect the PROJECT GUTENBERG&#8482;
concept and trademark. Project Gutenberg is a registered trademark,
and may not be used if you charge for an eBook, except by following
the terms of the trademark license, including paying royalties for use
of the Project Gutenberg trademark. If you do not charge anything for
copies of this eBook, complying with the trademark license is very
easy. You may use this eBook for nearly any purpose such as creation
of derivative works, reports, performances and research. Project
Gutenberg eBooks may be modified and printed and given away--you may
do practically ANYTHING in the United States with eBooks not protected
by U.S. copyright law. Redistribution is subject to the trademark
license, especially commercial redistribution.
</div>

<div style='margin:0.83em 0; font-size:1.1em; text-align:center'>START: FULL LICENSE<br />
<span style='font-size:smaller'>THE FULL PROJECT GUTENBERG LICENSE<br />
PLEASE READ THIS BEFORE YOU DISTRIBUTE OR USE THIS WORK</span>
</div>

<div style='display:block; margin:1em 0'>
To protect the Project Gutenberg&#8482; mission of promoting the free
distribution of electronic works, by using or distributing this work
(or any other work associated in any way with the phrase &#8220;Project
Gutenberg&#8221;), you agree to comply with all the terms of the Full
Project Gutenberg&#8482; License available with this file or online at
www.gutenberg.org/license.
</div>

<div style='display:block; font-size:1.1em; margin:1em 0; font-weight:bold'>
Section 1. General Terms of Use and Redistributing Project Gutenberg&#8482; electronic works
</div>

<div style='display:block; margin:1em 0'>
1.A. By reading or using any part of this Project Gutenberg&#8482;
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg&#8482; electronic works in your
possession. If you paid a fee for obtaining a copy of or access to a
Project Gutenberg&#8482; electronic work and you do not agree to be bound
by the terms of this agreement, you may obtain a refund from the person
or entity to whom you paid the fee as set forth in paragraph 1.E.8.
</div>

<div style='display:block; margin:1em 0'>
1.B. &#8220;Project Gutenberg&#8221; is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg&#8482; electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg&#8482; electronic works if you follow the terms of this
agreement and help preserve free future access to Project Gutenberg&#8482;
electronic works. See paragraph 1.E below.
</div>

<div style='display:block; margin:1em 0'>
1.C. The Project Gutenberg Literary Archive Foundation (&#8220;the
Foundation&#8221; or PGLAF), owns a compilation copyright in the collection
of Project Gutenberg&#8482; electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg&#8482; mission of promoting
free access to electronic works by freely sharing Project Gutenberg&#8482;
works in compliance with the terms of this agreement for keeping the
Project Gutenberg&#8482; name associated with the work. You can easily
comply with the terms of this agreement by keeping this work in the
same format with its attached full Project Gutenberg&#8482; License when
you share it without charge with others.
</div>

<div style='display:block; margin:1em 0'>
1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg&#8482; work. The Foundation makes no
representations concerning the copyright status of any work in any
country other than the United States.
</div>

<div style='display:block; margin:1em 0'>
1.E. Unless you have removed all references to Project Gutenberg:
</div>

<div style='display:block; margin:1em 0'>
1.E.1. The following sentence, with active links to, or other
immediate access to, the full Project Gutenberg&#8482; License must appear
prominently whenever any copy of a Project Gutenberg&#8482; work (any work
on which the phrase &#8220;Project Gutenberg&#8221; appears, or with which the
phrase &#8220;Project Gutenberg&#8221; is associated) is accessed, displayed,
performed, viewed, copied or distributed:
</div>

<blockquote>
  <div style='display:block; margin:1em 0'>
    This eBook is for the use of anyone anywhere in the United States and most
    other parts of the world at no cost and with almost no restrictions
    whatsoever. You may copy it, give it away or re-use it under the terms
    of the Project Gutenberg License included with this eBook or online
    at <a href="https://www.gutenberg.org">www.gutenberg.org</a>. If you
    are not located in the United States, you will have to check the laws
    of the country where you are located before using this eBook.
  </div>
</blockquote>

<div style='display:block; margin:1em 0'>
1.E.2. If an individual Project Gutenberg&#8482; electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase &#8220;Project
Gutenberg&#8221; associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg&#8482;
trademark as set forth in paragraphs 1.E.8 or 1.E.9.
</div>

<div style='display:block; margin:1em 0'>
1.E.3. If an individual Project Gutenberg&#8482; electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg&#8482; License for all works
posted with the permission of the copyright holder found at the
beginning of this work.
</div>

<div style='display:block; margin:1em 0'>
1.E.4. Do not unlink or detach or remove the full Project Gutenberg&#8482;
License terms from this work, or any files containing a part of this
work or any other work associated with Project Gutenberg&#8482;.
</div>

<div style='display:block; margin:1em 0'>
1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg&#8482; License.
</div>

<div style='display:block; margin:1em 0'>
1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg&#8482; work in a format
other than &#8220;Plain Vanilla ASCII&#8221; or other format used in the official
version posted on the official Project Gutenberg&#8482; website
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original &#8220;Plain
Vanilla ASCII&#8221; or other form. Any alternate format must include the
full Project Gutenberg&#8482; License as specified in paragraph 1.E.1.
</div>

<div style='display:block; margin:1em 0'>
1.E.7. Do not charge a fee for access to, viewing, displaying,
performing, copying or distributing any Project Gutenberg&#8482; works
unless you comply with paragraph 1.E.8 or 1.E.9.
</div>

<div style='display:block; margin:1em 0'>
1.E.8. You may charge a reasonable fee for copies of or providing
access to or distributing Project Gutenberg&#8482; electronic works
provided that:
</div>

<div style='margin-left:0.7em;'>
    <div style='text-indent:-0.7em'>
        &bull; You pay a royalty fee of 20% of the gross profits you derive from
        the use of Project Gutenberg&#8482; works calculated using the method
        you already use to calculate your applicable taxes. The fee is owed
        to the owner of the Project Gutenberg&#8482; trademark, but he has
        agreed to donate royalties under this paragraph to the Project
        Gutenberg Literary Archive Foundation. Royalty payments must be paid
        within 60 days following each date on which you prepare (or are
        legally required to prepare) your periodic tax returns. Royalty
        payments should be clearly marked as such and sent to the Project
        Gutenberg Literary Archive Foundation at the address specified in
        Section 4, &#8220;Information about donations to the Project Gutenberg
        Literary Archive Foundation.&#8221;
    </div>

    <div style='text-indent:-0.7em'>
        &bull; You provide a full refund of any money paid by a user who notifies
        you in writing (or by e-mail) within 30 days of receipt that s/he
        does not agree to the terms of the full Project Gutenberg&#8482;
        License. You must require such a user to return or destroy all
        copies of the works possessed in a physical medium and discontinue
        all use of and all access to other copies of Project Gutenberg&#8482;
        works.
    </div>

    <div style='text-indent:-0.7em'>
        &bull; You provide, in accordance with paragraph 1.F.3, a full refund of
        any money paid for a work or a replacement copy, if a defect in the
        electronic work is discovered and reported to you within 90 days of
        receipt of the work.
    </div>

    <div style='text-indent:-0.7em'>
        &bull; You comply with all other terms of this agreement for free
        distribution of Project Gutenberg&#8482; works.
    </div>
</div>

<div style='display:block; margin:1em 0'>
1.E.9. If you wish to charge a fee or distribute a Project
Gutenberg&#8482; electronic work or group of works on different terms than
are set forth in this agreement, you must obtain permission in writing
from the Project Gutenberg Literary Archive Foundation, the manager of
the Project Gutenberg&#8482; trademark. Contact the Foundation as set
forth in Section 3 below.
</div>

<div style='display:block; margin:1em 0'>
1.F.
</div>

<div style='display:block; margin:1em 0'>
1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg&#8482; collection. Despite these efforts, Project Gutenberg&#8482;
electronic works, and the medium on which they may be stored, may
contain &#8220;Defects,&#8221; such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.
</div>

<div style='display:block; margin:1em 0'>
1.F.2. LIMITED WARRANTY, DISCLAIMER OF DAMAGES - Except for the &#8220;Right
of Replacement or Refund&#8221; described in paragraph 1.F.3, the Project
Gutenberg Literary Archive Foundation, the owner of the Project
Gutenberg&#8482; trademark, and any other party distributing a Project
Gutenberg&#8482; electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.
</div>

<div style='display:block; margin:1em 0'>
1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.
</div>

<div style='display:block; margin:1em 0'>
1.F.4. Except for the limited right of replacement or refund set forth
in paragraph 1.F.3, this work is provided to you &#8216;AS-IS&#8217;, WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.
</div>

<div style='display:block; margin:1em 0'>
1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.
</div>

<div style='display:block; margin:1em 0'>
1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg&#8482; electronic works in
accordance with this agreement, and any volunteers associated with the
production, promotion and distribution of Project Gutenberg&#8482;
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg&#8482; work, (b) alteration, modification, or
additions or deletions to any Project Gutenberg&#8482; work, and (c) any
Defect you cause.
</div>

<div style='display:block; font-size:1.1em; margin:1em 0; font-weight:bold'>
Section 2. Information about the Mission of Project Gutenberg&#8482;
</div>

<div style='display:block; margin:1em 0'>
Project Gutenberg&#8482; is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.
</div>

<div style='display:block; margin:1em 0'>
Volunteers and financial support to provide volunteers with the
assistance they need are critical to reaching Project Gutenberg&#8482;&#8217;s
goals and ensuring that the Project Gutenberg&#8482; collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg&#8482; and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at www.gutenberg.org.
</div>

<div style='display:block; font-size:1.1em; margin:1em 0; font-weight:bold'>
Section 3. Information about the Project Gutenberg Literary Archive Foundation
</div>

<div style='display:block; margin:1em 0'>
The Project Gutenberg Literary Archive Foundation is a non-profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation&#8217;s EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state&#8217;s laws.
</div>

<div style='display:block; margin:1em 0'>
The Foundation&#8217;s business office is located at 809 North 1500 West,
Salt Lake City, UT 84116, (801) 596-1887. Email contact links and up
to date contact information can be found at the Foundation&#8217;s website
and official page at www.gutenberg.org/contact
</div>

<div style='display:block; font-size:1.1em; margin:1em 0; font-weight:bold'>
Section 4. Information about Donations to the Project Gutenberg Literary Archive Foundation
</div>

<div style='display:block; margin:1em 0'>
Project Gutenberg&#8482; depends upon and cannot survive without widespread
public support and donations to carry out its mission of
increasing the number of public domain and licensed works that can be
freely distributed in machine-readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.
</div>

<div style='display:block; margin:1em 0'>
The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular state
visit <a href="https://www.gutenberg.org/donate/">www.gutenberg.org/donate</a>.
</div>

<div style='display:block; margin:1em 0'>
While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.
</div>

<div style='display:block; margin:1em 0'>
International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.
</div>

<div style='display:block; margin:1em 0'>
Please check the Project Gutenberg web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate
</div>

<div style='display:block; font-size:1.1em; margin:1em 0; font-weight:bold'>
Section 5. General Information About Project Gutenberg&#8482; electronic works
</div>

<div style='display:block; margin:1em 0'>
Professor Michael S. Hart was the originator of the Project
Gutenberg&#8482; concept of a library of electronic works that could be
freely shared with anyone. For forty years, he produced and
distributed Project Gutenberg&#8482; eBooks with only a loose network of
volunteer support.
</div>

<div style='display:block; margin:1em 0'>
Project Gutenberg&#8482; eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.
</div>

<div style='display:block; margin:1em 0'>
Most people start at our website which has the main PG search
facility: <a href="https://www.gutenberg.org">www.gutenberg.org</a>.
</div>

<div style='display:block; margin:1em 0'>
This website includes information about Project Gutenberg&#8482;,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.
</div>

</div>

</body>
</html>
